<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
<meta http-equiv="Content-type" content="text/html; charset=utf-8">
<meta name="Keywords" content="">
<meta name="description" content="">
<meta name="Author" content="">
<title>Internatskulane i Nord-Noreg</title>
<link rel="stylesheet" type="text/css" href="ssh1.css" />
</head>

<body>
<p align=center>Tilleggsmateriale til boka <a href="ssh6-n.htm">Samisk skolehistorie 6</a>. <a href="http://www.davvi.no">Davvi Girji</a> 2013. <p>

<h2>Lydolf Lind Meløy:</h2>
<h1>Internatskulane i Nord-Noreg</h1>

<table border=2><tr><td><img src="llmeloy.jpg" alt="" width=200><p><b>Lydolf Lind Meløy 
</b><br>(Foto: (FOTOGRAF))</td>
<td><b>Lydolf Lind Meløy (1908–1999) var oppvokst i Vesterålen og kom som lærar til Kautokeino i 1937. Da han skreiv dette brevet var han skoleinspektør i Karasjok. Seinare blei han formann i Norsk lærerlag og i 1968–78 var han skoledirektør i Finnmark. Meløy skreiv ei rekke bøker om skolespørsmål, bl.a. Internatliv i Finnmark og historia til Norsk lærerlag og lærerlaga i Finnmark, Troms og Nordland. 
 	<p>Artikkelen er prenta i boka Fanny Berg (red): <i>Aktuelle problem i folkeskolen </i>, Aschehoug 1954.</b></td>
</tr></table>

<h3>Ei lita vurdering</h3>
Ein kan med ein gong slå fast at det ville ha vore det beste om alle born som skal gå i folkeskulen, kunne få bu heime i skuletida.
<p>Det er fleire grunnar for dette. For det første kan ingen skuleheim eller barneheim vere det for eit barn som ein god heim med mor og far. For det andre kan ikkje turskulen, — som ein må ha når skuleskipnaden byggjer på innlosjering ved eit internat, — måle seg t.d. med annankvar dags skule gjennom heile skuleåret, serleg når skulebolkane blir lange med opptil heile skuletida i eitt, slik som tilfellet er for flyttsameborna i Kautokeino og Karasjok. Kostnaden med ei skuleordning som er bygd på inn, er og større for stat og kommune enn når borna kan bu heime medan dei går på skulen. Kan ein derfor finne grunnlag for vanlege 3- til 4-delte skular, bør ein vere varsam med å gå over til internatskular utan at det er serlege tilhøve som talar for det. Likevel er ikkje internatskulen til å kome utanom, dersom ein ikkje vil la tilfellet rå når det gjeld innlosjering av born med lang skuleveg. Privat innlosjering vere bra, men er ofte ring. Serleg er det vanskeleg med arbeidsro for borna.
<p>Det er så å seie berre i Nord-Noreg ein har valt skipnaden med internat som skuleordning. I andre landsluter med grisen folkesetnad held dei heller på samla og todelte skular. Ei slik ordning ville ikkje kunne løyse vanskane nord i landet. I Kautokeino kommune, der det er om lag 200 skulepliktige born spreidde over eit område som er fire gonger større enn Vestfold fylke, duger det ikkje med anna enn ein eller fleire samleskular med internat. Eller når ein, slik som ute ved kysten i sume kommunar, berre har få born på kvar lita øy eller inne i ei vik langt frå annan busetnad, då må ein til med internat dersom ein ikkje skal ta til med omgangsskulen att.

<h3>Omfanget til internatskipnaden</h3>
Det vil vere uråd å seie kor mange born i dei tre nordlegaste fylka som i framtida verkeleg treng innlosjering i internat eller privat. Legg vi til grunn den krinsdeling som vi har i dag, ligg talet truleg ein stad kring 7000 born.
<p>Finnmark har etter måten største talet. I 1938/39, som er det siste normalåret for dette fylket, vart 2946 born innlosjerte i internat eller privat. Dette var 36 1/4 % av alle skuleborn i landkommunane i fylket. Av desse borna fekk berre 522 privat innlosjering. Det var såleis gjort eit storverk for skulen i dette fylket i tida frå kring 1900 då reisinga av internat tok til; for med internata følgde betre utstyr på alle vis. At Finnmark frå 1902 vart eige skuledirektørdistrikt, gjorde og sitt. Men viktigaste grunnen var at statsmaktene la godviljen til når det galdt pengeløyvingar.
<p>I Troms har ein ikkje vore så bunden til internat for å få ein brukande skoleskipnad. Likevel har vanskane i Nord-Troms vore mykje godt dei same som i Finnmark. I 1947/48 vart 734 born innlosjerte i internat. Dette talet ligg i underkant av det normale for di så mange skular i Nord-Troms vart brende i krigstida. Til dette talet kjem så all privat innlosjering.
<p>I Nordland, der det er mange udelte og todelte skular, var det likevel i 1948/49 innlosjert 1287 born i til saman 76 internat. Til dette kjem så dei som har privat innlosjering, slik at fylkesskulestyret meiner at det samlamtal som treng innlosjering, er kring 3000 born.

<h3>Nyreising</h3>
Ein stor del av internata i Nordland og Troms er ikkje mykje verde. Det same gjeld dei fleste internatbrakkene i Finnmark. Det er såleis ei svær framtidsoppgåve å få reist tidhøvelege internat i dei tre fylka i Nord- Noreg. Samordningsnemnda for skuleverket gjev i si tilråding om Internatskuleskipnaden i Nord-Noreg eit oversyn der dei set opp kva dei meiner trengst av nybygg dersom ein skal få ein fullnøyande internatskipnad. Nemnda kjem til at det må reisast i alt 142 nye internat med frå 16 til 64 sengeplassar til ein samla kostnad på kring 90 millionar kroner. Dette lyftet greier ikkje kommunane. Skilet mellom kommunale internat og statsinternat må bort, og styremaktene må syne den same godviljen for heile Nord-Noreg som dei i si tid synte når det galdt å reise ein tidhøveleg skule i Finnmark.
<p>Kva krav skal ein så setje til eit internat? Samordningsnemnda seier det slik:
<ol><li><i>« Når borna skal vera der om lag 2/5 av året, må det utanom klasseroma vera eit opphalds- og arbeidsrom for dei med arbeidsbord, boksamling o. m. som kan vera til gagn og glede for dei om ettermiddagane.</i></li>
<li><i>Soveroma må vera smårom med ikkje fleir enn 3, høgst 4 på kvart rom. Alle sengene må stå på golvet, ikkje over kvarandre.</i></li>
<li><i>I større internat med 6 eller 7 klassar bør det vera skulekjøken og eit kjøken for matstellet til borna. I mindre internat med frå 3 til 5 klassar kan eitt kjøken vera nok, men da bør det vera etter måten større og kunne gje plass både til undervisning og matstell for borna.</i></li>
<li><i>I større internat med 6—7 klassar må det vera 4 vanlege undervisningsrom. Dertil ] gymnastikksal, sløydrom, handarbeidsrom og i naturfagrom med plass for lysbiletmaskin og filmapparat med utstyr som høyrer til. I i mange høve — kanskje dei fleste — må det i vera eitt eller to klasserom for framhaldsi skulen etter som han blir skipa som 1- eller 2-årig skule. Eit så stort bygg som her er nemnt, vil truleg også kunne gje plass for kortare yrkeskurs.»</i></li>
</ol>

Krava er ikkje for store, men det er langt fram til målet er nådd. I mellomtida må ein freiste å gjere det beste av stoda slik ho er, både i brakkene i Finnmark og i umoderne kommunale internat elles i Nord-Noreg, og dessverre: ein må ofte la lova sove.
<p>Har ein høve til å vere med på planlegging av eit nytt internat, må korkje ein sjølv eller lova sove. Då er det mange ting å ta omsyn til alt når ein arbeider ut planane.
<p>Det er naturleg at ein legg internatet på den mest tettfolka staden i krinsen for at flest mogleg av borna kan få bu heime. Ein vil og ofte ved å ta eit slikt omsyn lettare kunne skaffe mjølk til internatdrifta enn elles. Har ein valet mellom ei tomt ved veg og ei langt unna veg, vel ein sjølvsagt den førstnemnde, då dette vil gjere både nybygging og drift billegare. Men først og fremst må ein ta dei omsyn som ein elles tar ved plasering av skulehus, men dette skal ein ikkje kome inn på her. Berre eitt omsyn må kome endå sterkare fram i eit slikt høve enn ved vanleg skulehusbygging: det må vere høve til å få mykje og godt vatn på ein lettvinn måte. Omsynet til å skaffe elektrisk lys og kraft frå vassdrive verk må og vege tungt. Derimot bør omsynet til skulevegen for dei borna som likevel må innlosjerast, kome i andre rekkje, slik at ein ikkje leitar etter det geografiske midpunktet i krinsen. Nokre kilometer til eller frå for born som skal vere på skule i minst 4 veker om gongen, spelar ikkje så stor rolle.
<p>Kor stort det skal byggjast, er sjølvsagt avhengig av barnetalet i krinsen for borna i alderen 0 til 15 år. Når ein arbeider ut oversyn over dette, må ein skilje mellom dei som kan bu heime, og dei som må innlosjerast, slik at det er klårt både for arkitekt og styremakter kor mange det skal byggjast internat for. Ei høgstegrense må ein likevel setje. Nemnda for atterreising av skulane i Finnmark og Nord-Troms set denne grensa til <i>60 born.</i> Med det veketal ein no til vanleg har i landsfolkeskulen, — 18 til 20 veker, — vil ein kunne ta imot to skift om året, — altså 120 born. Til dette kjem så dei borna som kan bu heime. I dei fleste høve vil det ved ein slik skule bli grunnlag for 7-deling utan parallellklassa. Større internatskular bør det ikkje bli tale om av mange grunnar. Då får ein heller planleggje ein ny. Oftast vil det høve med mindre internat, og det er det beste. Ansvaret er likevel stort nok for dei som skal stelle med det. Meir heimleg vil det og bli med eit lite internat.
<p>I tillegg til dei krava til eit internat som Samordningsnemnda set opp, kan ein leggje til: Internatet bør ikkje vere meir enn i to høgder der guteroma ligg i ei høgd og gjenteroma i den andre. Matsalen må vere i første høgda. Eit internat bør ha eige bakeri, men dette romet må ikkje liggje ved sida av kjøkenet då der er varmt nok likevel. Serskilt rom i kjellaren for stell av fotbunad (sko, skallar og komagar) er viktig, serieg i samedistrikt. Til ein internatskule er det endå meir om å gjere enn ved ein vanleg skule å ha ein romsleg leikeplass. Heile denne plassen bør ikkje vere ei grusflate. La heller borna få tumle seg i naturen slik som han er med lyngmark og gjerne nokre steinknausar.

<h3>Ansvaret for drifta</h3>
Medan vi no ventar på alle dei internata som må kome, får livet gå sin gang ved dei vi har. Vanskane for sjølve internatdrifta er i dag store. Det er skort på all slags tenarhjelp, og husmødrer med den utdaning som er kravd, er det uråd å skaffe. Til internatstyrarar må ein ofte nøye seg med folk utan full lærarutdaning, og utan at dei har noko slags røynsle når det gjeld internatdrift.
<p>Det er eit stort ansvar som kviler på desse to, husmora og internatstyraren. Internatstyraren har det administrative ansvar. Han gjer innkjøp, syter for reparasjonar av bygningar og innbu og fører rekneskap. Oppseding av borna skal han ha i tankane, men tilsynet med undervisninga ved internatskulen er ikke ikkje alltid tillagt han. Husmora har ansvaret for det daglege stell av borna med matstell, reinhald av internatet og oftast også av klasseroma, istandsetting og reinhald av seng- og gangklede. Styraren er husmora sin næraste overordna, men det gjer ikkje hennes ansvar mindre. Ho er den som beinveges har mest med borna å gjere når ein ser bort fra den klassen som styraren underviser.
<p>Eit godt samarbeid mellom husmora og styraren ved eit internat er grunnvilkåret for trivnad og hygge ved heile skulen. Først og fremst er det viktig at dei to er samde om hovudlinene i disiplinære spørsmål, slik at det ikkje blir gjeve ordrar av ein og kontraordrar av ein annan. Husmora bør ha frie hender til innkjøp av mindre ting til hushaldet. Regelen må elles vere mest mogleg å kjøpe i store parti i samråd med kvarandre. Dette blir billegast, og ein sparer tid og arbeid. Kosthaldet for dei einskilde dagane må husmora avgjere, når berre ho og styraren er samde om hovudlinene i kosthaldet. I det heile bør styraren akte seg for å krevje at alle detaljar skal gå om han, samstundes som husmora heller ikkje skal ta altfor store disposisjonar på eiga hand.

<h3>Dagsprogrammet på internatet</h3>
Dei fleste ting vil elles gå sin gang etter klokka. Slik er det med mattider og andre faste postar på programmet for dagen. Denne timesetelen kan sjå slik ut:
<dl>
<dt>Klokka 7.15: Borna står opp.</dt>
<dt>»	8: Frukost.</dt>
<dt>»	8.30: Undervisninga tar til.</dt>
<dt>»	11.05-11.35: Føremiddagsmat.</dt>
<dt>»	14.10: Middag.</dt>
<dt>»	16.30: Ettermiddagsmat.</dt>
<dt>»	17-19: Lekselesing.</dt>
<dt>»	19: Kveldsmat.</dt>
<dt>»	20-21: Til sengs.</dt>
</dl>
Om dei einskilde klokkeslett og faste gjeremål kan ein seie:<br>
Mange born vil nok gjerne stå opp føre den fastsette tida, men av omsyn til alle dei som treng sove, må ein krevje at dei held seg rolege på sine eigne rom til den fastsette tida kjem. Trongen til svevn er ulik, og derfor må dei som treng mykje svevn, få høve til å sove. Sett frå denne synsstad kan det vere høveieg at jamaldringar ligg på same rom. Likevel vil eg rå til at sysken av same kjønn får vere saman på eitt rom, og elles at ein så langt råd er, lar slike vere saman som vil vere saman, anten for di dei er i slekt, eller for di dei er frå same grend. Ein har og i dei tronge brakkene i Finnmark og truleg andre stader og, vore nøydd til å leggje to og to saman. Dette må avgrensast til å gjelde sysken og mindre born. Dette er likevel i mange høve betre enn privat innlosjering. Sovehjarta hos borna er oftast godt, så om kvelden kan dei minste sovne om det er utruleg mykje bråk. Kvart barn skal reie senga si sjølv, men på kvart soverom bør det vere ein ordensmann som har ansvaret for at dette blir gjort, og som kan rettleie dei minste. Ordensmannen kan anten veljast av borna sjølve eller peikut av styrar eller husmor. Dei største borna må hjelpe dei mindre med påkledinga i den mon det trengst, serleg gjeld dette mellom sysken, men og mellom andre. Dette er serleg viktig i internat for sameborn der ein har <i>senning av skallar</i>,som er ein heller vanskeleg kunst.
<p>Ved frukostserveringa og ved andre måltider kan borna hjelpe til etter tur. Det er likevel best at arbeidet er gjort unna på førehand, slik at alle kan ete samstundes. Ein syng eller les for maten etter som ein synest det høver, men i alle høve bør ein no og då skifte song eller bordbøn. Påfylling av mat er helst arbeid for tenarane. Borna skal venjast til å samle koppar, tallerkar og reiskapar ved enden av bordet slik at alt er lett å hente for dei som skal vaske opp. Gutar og gjenter hjelper til med oppvasken etter tur, men likevel ikkje slik at det hefter dei frå skulearbeidet.
<p>Vedhogging, vedbering, snømåking og henting av varer i små mengder er arbeid for gutane. Dette arbeidet må for det meste gjerast mellom middag og lekselesinga. Snømåkinga kan gjerast om morgonen.
<p>Det kan vere lettvint ved eit stort internat at alt slikt arbeid går etter tur og oppstelte lister, men ein må ikkje bli så bunden av slike lister at borna ikkje kan gjere ei teneste utan at det er deira tur. Oppøving av tenarviljen er viktig. Elles bør borna mest mogleg vere ute i tida mellom middag og lekselesinga. Til nonsmaten er det vanleg med brødskiver utan noko å drikke til. La alle få ete så mykje dei vil også til dette måltidet. Det kan vere godt for slike born som ikkje likar alle slags middagsmat, eller for andre som ikkje likar graut til kvelds. Den kvelden det er graut, gjev ein ikkje annan mat. Då bør ein heller vere varsam med å servere graut for ofte. Tre kveldar med graut for veka får greie seg. Det er elles merkeleg å sjå korleis matlysta smittar, og kor lett mat som borna elles ikkje likar, glid ned når dei er f leire saman.
<p>Elles gjeld det at kosthaldet, som skal gje dei rette mengder av dei ymse næringsemne, ikkje bryt for mykje med det tilvande. I eit fiskevær er det naturleg at ein brukar meir fisk enn inne i landet, og flyttsameborna må ein gje meir reinkjøtt enn andre kan vente å få. Mjølk må ein likevel freiste å skaffe kvar det så er.
<p>Etter kveldsmaten kjenner borna seg meir fri enn elles om dagen. La dei då få eit eller anna spel til tidtrøyte. Ved dei nye internata, der det blir serskilde opphaldsrom, bør det og finnast barneblad og aviser. Verdet av radiolyding i eit slikt rom er meir tvilsam. Til det er det for lite ro. Ei anna sak er dette ved eit mindre internat.
<p>Dei minste borna går til sengs først, av di dei treng meir svevn enn dei største, og av di det vil bli for trongt i vaskeroma om alle skal gjere kveldsvasken samstundes. Alle bør pusse tennene om kveldane.
<p>Kva tid ein skal krevje ro på roma, må vere ulikt etter årstida. Eg kan tenkje meg at minst ein time i tidsskilnad mellom den mørkaste årstida og dei lyse vårkveldane for dei største borna må vere høveleg, og noko mindre skilnad for dei minste. Tiårsalderen må vere ei høveleg skiljeline mellom store og små.
<p>Det er vanleg at husmora eller internatstyraren går på kvart rom og les kveldsbøn eller Fadervår saman med borna før dei sovnar. Med dei gamle, store sovesalane kan dette vere høveleg, men etter kvart som ein får rom med berre 3-4 elevar på kvart, vil det vere betre å samle alle borna til ein kort andakt nett før dei første går til sengs. Dette kan gjerast i daglegstova eller matsalen.
<p>Etterat alle er komne til sengs, så er vel husmor og internatsfyrar fri? Nei, ikkje alltid. Skiftevis bør ein av dei no og då ta ein tur til ulike tider på kvart rom for å vere viss på aalt er i orden. Ein skal heller ikkje vere blind for at det mellom så mange born kan gå for seg ting på det seksuelle området som kan verke nedbrytande. Det kan vere mellom gutar og gjenter eller gutar seg imellom. Kontroll vil iallfall ikkje skade, men på den andre sida må heller ikkje kontrollen verke sårande, og heller ikkje skal ein sjå skrømt ved høglys dag. Røyking er av dei ting som ein og må føre strid imot. Ein ting som borna set stor pris på — eg hugsar dette frå mi eiga skuletid på internat, og eg har røynt det som internatstyrar — er at ein gjev seg tid til å snakke med dei om kveldane, at ein spør etter slikt som gjeld heim og foreldre, og gjerne fortel litt frå sin eigen barndom. Mange — både store og små — likar og å få høyre eit eventyr.

<h3>Arbeid og lekselesing</h3>
Siktepunktet for alt som blir gjort ved eit internat, skal vere å tene oppsedinga av borna. Slik er det både med tidtrøyte og arbeid. Arbeidet dei gjer, skal ikkje først og fremst vere for å spare pengar for stat og kommune, endå sparing og kan vere eit mål i seg sjølv. Borna skal lære å arbeide. På dette omkvervet har internata vore til stort gagn. Dei har gjeve den første husstellopplæringa i landsskulen. Dette er i alle fall tilfelle i Finnmark. Ei anna side ved dette arbeidet er at born frå ulike heimar og samfunnslag får dei same pliktene. Pliktene ved eit internat må likevel ikkje bli så mange at det hindrar det vanlege skulearbeidet. Tida til lekselesing mellom 17 og 19 skal såleis berre brukast til det.
Lekselesinga går for seg under tilsyn av ein av lærarane ved skulen. Dette tilsynet bør gå på omgang mellom alle lærarane ved skulen, endå om ikkje alle underviser dei innlosjerte borna. Ved dei nye internata vil ein få serskilde opphaldsrom for borna. Etter mitt skjøn bør likevel lekselesinga gå for seg i klasseroma. Klasseroma er arbeidsrom, og det vil føre til mykje bry om skolesakene skal flyttast over i internatet for dei to timane.
<p>Best vil det vere om ein lærar ikkje har meir enn to klassar å sjå etter. Då kan han få tid til serleg å ta seg av dei tungnæme som alltid vil trenge hjelp med heimearbeidet Men for dei fleste må heimearbeidet vere ei øving i å arbeide sjølvstendig. Desse timane vil, dersom dei er nytta rett, bli like slitsame som ein skuletime, og løna burde vera deretter og ikkje som no ein god del mindre. Ved mange kommunale internat er det elles ingen kontroll med lekselesinga eller ettermiddagsarbeidet. Dei aller minste borna må ein elles vere varsame med, og ikkje krevje for mykje ro og arbeid av dei i desse timane. Skuledagen er lang nok før. Teikne- og formingsarbeid og ymse former for leik vil høve for desse.

<h3>Disiplinære spørsmål</h3>
Både i den vanlege skuletida og i lekselesinga løyser dei disiplinære spørsmål seg sjølve i samsvar med dei liner som læraren dreg op. Verre er det den tida på dagen då borna går meir på sjølvstyr, for ei husmor kan ikkje rekke å sjå over alt. I godt ver kan dei som ikkje har plikter inne, berre halde til ute i frisk luft. Verre er det styggversdagane. Det vil likevel føre til for mykje rot å la borna fare fritt over heile internatet. Soverom bør såleis vere stengde i denne tida så sant plassen elles ved internatet ikkje er så liten at ein må bruke dei til opphaldsrom. Mykje vil vere vunne dersom ein kan få innprenta i borna at slåsting, hauking og springing berre skal gå for seg i fri luft. Ein må elles stadig vere på vakt slik at det ikkje blir strekingar og utskjeringar på vegger, dører og møbel. Ta storoppgjer når slikt viser seg, og knip syndaren; så har ein fred dess lenger etterpå. Elles skal ein vere varsam med preik og småskjenning. Då er det betre med eit storuver no og då. Har ein først tatt opp ei sak til etterrøking, må ein ikkje gje seg med å få ho oppklåra før all von er ute. Då er det betre ikkje å la seg merke med at noko er hendt. Ver elles varsam med å gje for mange ordrar på ein gong.
<p>Ved eit internat vil problemet straff eller ikkje straff melde seg før eller seinare. Orden og sømeleg framferd må ein krevje, og dette får ein ikkje alltid berre ved å seie til borna at no må dei vere snille. Minste umaken med ein brysam unge er kanskje å vise han bort frå internatet. Dette har ikkje noko med utvising av skulen å gjere. Det tyder berre at foreldra må skaffe privat innlosjering for barnet. Etter mitt skjøn må ein prøve alle andre utvegar først. Eit samarbeid mellom dei som har barnet på skulen, og heimen, vil ofte føre langt, men då må det frå skulen seiast klårt frå korleis stoda er. Føresetnaden for at denne vegen skal vere farande, er at foreldra ikkje tar barnet sitt parti. Utestenging frå leik og fridom for ei kortare tid kan nok skape ro, men det vil knapt vere bra om borna i denne tida blir sette til noko slags arbeid som straff. La heller den som har forbrote seg, vere gjerandslaus, så har han dess betre tid til ettertanke. Ei anna sak er det med unnasluntring av eit arbeid eller slurv med utføringa av det. Då må arbeidet gjerast frå nytt av eller gjerast om att. Men skulearbeid som straff for andre brot kan skape uvilje mot skulefaget. Elles gjeld det ved eit internat som i skulearbeidet elles at ein kjem lengst med positiv oppseding, — ved å gje borna arbeidsoppgåver og ved å syne dei tillit, — men det finst hardhausar som det må sterk lut til. Det verste er at slike kan øydeleggje omgangstonen ved heile internatet.
<p>Det er ofte lettvint å skjenne på borna når dei er samla ved matbordet. Dette bør ein helst la vere, og må det gjerast då, så vent til alle er ferdige med etinga.

<h3>Helgedagane</h3>
Mange born har så kort skuleveg at dei kan nå heim kvar laurdag, men det vil alltid vere nokre ved eit større internat som det er ein viss fare med å sleppe av stad, serleg dersom ver et er utrygt. Internatstyraren må ikkje la heimgåinga gå for seg på slump. I førefallstider — vår og haust — må ein vere serleg varsam. Greitt vil det vere om det blir avtala med foreldra om borna skal få fare heim på eiga hand, så har dei ogsin del av ansvaret om noko hender. Det bør og vere ei viss tid då borna skal vere attende til skulen, slik at ein slepp å gå i stendig otte for at noko skal ha hendt.
<p>For dei borna som er att ved internatet i helga, må ein gjere alt ein kan for at laurdagskvelden og sundagen kan bli så heimleg og hyggeleg som mogleg. Laurdags ettermiddag bør borna vere heilt fri alt som heiter lekser, og om kvelden må dei få litt ekstra god mat. Dette skaper ei kjensle av helg. Ein l
<p>Borna bør bli minte om å gå til kyrkje sundagane når det er gudsteneste, eller ein kan ta ein kort andakt ved frukostbordet før dei går ut om morgonen. Vil nokon ved internatet ofre tid til å ta borna med på ein tur i helga, så er det bra.

<h3>Ymse andre viktige ting</h3>
Elles er det mange både store og små ting å anse på. Serleg vil eg streke under at ein viser omsut for dei som kjem til skulen første gongen, slik at dei blir vel mottekne. Overgangen frå heimeliv til skulegang er vanskeleg nok likevel, og det er ikkje sjeldan at større born har glede og moro av å erte og plage nykomarane. Den lærar som har første klasse, må ha plikt til å gjere borna kjende i internatbygningen m. a. slik at dei veit av alle utgangar og elles får kjennskap til det som trengst for å kunne ta seg fram ved internatet. Brannutrykking bør elles takast eit par gonger for året slik at dei største borna og er kjende med det brannsløkkingsmateriellet som finst, og samstundes bør ein prøve alle oppsette sprøyter.
<p>Ein internatstyrar må elles stadig sjå etter at alt er i orden. Snart er det ein vask som er tett, ein kloakk som ikkje svelgjer unna, eller ein strengbotn i ei seng som er losna. Alle reparasjonar må takast etter kvart. Verst er det for internatstyraren om han attåt alt anna også har arbeidet med å passe sentralfyren og lysmotoren. Då vil lett noko bli forsømt. Alle store reparasjonar må gjerast om sommaren. Det same gjeld målinga. Men alt må planleggjast i god tid.

<h3>Administrasjon</h3>
Internatstyraren ved eit statsinternat står direkte under skoledirektøren og er hans representant. Ved eit kommunalt internat er det skulestyret som er styraren sin nærmaste overordna. Skuledirektøren har likevel både tilsynsrett og tilsynsplikt ved desse internata og. Ved kvart statsinternat skal det elles vere ei tilsynsnemnd. Denne nemnda skal føre tilsyn med bygningar, utstyr og stell elles ved internatet. Nemnda skal kome med tilråding ved tilsetjing av styrar og husmor. Ein har elles inntrykk av at desse nemndene har fått svært lite å seie.
<p>Rekneskapsføringa ved internatet er styraren sitt arbeid. Ved eit statsinternat er det føreskrevne protokollar som skal førast, men ved kommunale internat bør dei same protokollane vere å finne. Desse er: rekneskapsbok med konti for mat, løningar, lys og brenne, vedlikehald av innbu, vedlikehald av bygningar og ymse utgifter, inventarprotokoll og innlosjeringsprotokoll. Dessutan skal husmora føre bok over alt ho tar imot av innbu og utstyr av ymse slag. Når ein skal føre talet på innlosjeringsdagar, skal ein merke seg at også dei sundagane då borna er ved internatet, skal takast med. Talet på skuledagar og innlosjeringsdagar blir såleis ikkje det same. Dette har sitt å seie både for utrekninga av matøre og for oppsetting av refusjonskrav til staten for innlosjering ved eit kommunalt internat.
<p>Årsrekneskapen følgjer budsjettåret i stat og kommune og skal vere komen til skuledirektøren innan 1. september, og samstundes skal det liggje ved budsjettframlegg for komande budsjettår. Elles skal det følgje rekneskapsvedlegg, melding om skulegangen ved internatet og innlosjeringsliste. Rekneskapen blir revidert av Riksrevisjonen. Rekneskapen ved eit kommunalt internat kjem inn under den kommunale revisjonsordninga. Pengar til drifta av eit statsinternat blir tilviste av skuledirektøren og sende til internatstyraren frå «Særbidragskassereren». Tinging av utstyr til desse internata blir og gjord av skuledirektøren etter framlegg av internatstyraren. Det er berre i Finnmark at ein til denne tid har hatt statsdrivne internat, slik at det berre blir skuledirektøren i dette distriktet som får dei nemnde gjeremål. For dei kommunale internata er det skulestyret og heradskasseraren som har dei same funksjonane.
<p>Skilnaden mellom kommunale og statsdrivne internat har vore svært stor både når det gjeld utstyr og bygningar, og arbeidsvilkåra har vore heller ulike. Dette gjeld også lønene for husmor, internatstyrar og hushjelper. Truleg vil det etter kvart bli ein snunad i dette. Husmor- og hushjelplønene har følgd dei andre lønene oppetter, slik at ei husmor ved eit statsinternat no står i lønsklasse 5 i regulativet for statstenestemenn, og hushjelpløna er opptil kr. 150,— pr. mnd. Internatstyrarløna er frå 1. juli 1951 sett til kr. 2000,— pr. år ved dei største statsinternata og kr. 1000,— pr. år ved dei minste. Ved dei kommunale internat er løna framleies heilt ned i kr. 100,— pr. år. Jamvel etter den største lønssatsen blir det ikkje mykje for kvar arbeidstime og for det ansvar som kviler på internatstyraren. Berre det å tinge varer for og betale ut kring kr. 60 000,— pr. år i småporsjonar for det meste, krev mykje arbeid, men likevel er dette det minste. Det daglege slit med å få alt til å gli utan knirk, med disiplin og orden, tar ofte meir tid.

<h3>Samlingsdag og heimfardag</h3>
Likevel, — det er og gledesstunder ved eit internat. Både samlingsdag og heimfardag er store dagar med smilande andlet både på born og foreldre. Frå mi eiga internattid minnest eg mangt eit festleg syn når sameborna kom til internatet i skinande peskar og bellingar saman med ei like vakker mor og ein staskar til far. Ikkje sjeldan kjem det ein syskenflokk på opptil fire. Det første for alle er å kome seg til bords og få noko til livs, så er det å finne romet — helst det dei hadde sist dei var på skulen. Så inn med sekken eller bomma, slik at alt kan vere på plass før far og mor fer. Eller eg minnest kvelden føre faredag når alle — både elevar og lærarar — samlast til eit festleg kveldsbord med mykje sjokolade og endå meir kveitebrød. Då er stemninga høg og mathugen god. Slike kveldar kan ein godt byrje med allsong, men før ein sluttar, har mange stått fram som solistar. Kan så det heile ende med ei flaske brus som borna får ta med seg ut og sette for munnen, ja då er alle sorger gløymde. Slike hyggekveldar og andre festlege stunder gjer sitt til at borna verkeleg smiler og ser glade ut når dei neste gong kjem til internatet og møter lærarane, husmora og styraren på nytt.
<p>
<hr>
<p>

<p align=right>
<a href="ssh6-n.htm#innhold"> Samisk skolehistorie 6</a>
<p>
</body></html>
