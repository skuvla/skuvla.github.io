<!DOCTYPE HTML PUBLIC "-//W3C//DTD HTML 4.0 Final//EN">
<html>
<head>
<meta http-equiv="Content-type" content="text/html; charset=utf-8">
<meta name="Keywords" content="">
<meta name="description" content="">
<meta name="Author" content="">
<title>Samisk språk i det norske skoleverk - En historie om tvang og fornorskning</title>
<link rel="stylesheet" type="text/css" href="ssh1.css" />
</head>

<body>
<p align=center>Tilleggsmateriale til boka <a href="ssh5-n.htm">Samisk skolehistorie 5</a>. <a href="http://www.davvi.no">Davvi Girji</a> 2011. <p>
<h2>Kjell Ballari:</h2>
<h1>Samisk språk i det norske skoleverk - En historie om tvang og fornorskning</h1>

<table border=2><tr><td><img src="(ballari2.jpg" alt="" width=200><p><b>Kjell Ballari
</b><br>(Foto utlånt av Kjell Ballari</td>
<td><p><b>Kjell Ballari er født i 1941 og oppvokst i Tana. Han har befalsutdanning og lærerutdanning med etterutdanning i norsk, samisk, samfunnsfag og pedagogikk. Han har bl.a. vært lærer ved Boftsa skole, konsulent hos skoledirektøren i Finnmark, sekretær for Samekulturutvalget, medlem av Barneombudets råd, medlem i styret for Senter mot etnisk diskriminering, styremedlem i Norske samers riksforbund og nestleder i Samisk utdanningsråd. <p>
Denne artikkelen skreiv han i Sámi Áigis spesialnummer på norsk i november 1979. Han har også skrevet et debattinnlegg om samiske læreplaner som er gjengitt i Samisk skolehistorie 5..</b></td>
</tr></table>

<h3>1880 - 1840</h3>

Fra midten av 1800-tallet begynner en klar og konsekvent fornorskningspolitikk å ta form. Den gir seg utslag i en presis språkinstruks stiftsdireksjonen i Tromsø sendte ut i 1880. Denne instruksen er kalt fornorskningens Magna Charta og sa bl.a. uttrykkelig at det samiske språk ikke skulle brukes mer enn «forholdene gjør uomgjengelig fornødent». Samisk (og finsk) skulle m.a.o. bare være av nødhjelp. Faste skolesteder (1880) og utvidet skoletilbud (skoleloven 1889) gjorde skolene til en større påvirkningsfaktor enn tidligere. Internatreisinga fra begynnelsen av dette hundreåret virket også sterkt fornorskende i og med at skolemyndighetene helst ikke tilsatte «lappisk fødte» verken i skole- eller internattjeneste.<p>
	En departemental innskjerping av 1880-instruksen i 1898 og jordloven i 1903, som bare tillot salg av jord til norsktalende, var nok et utslag av at myndighetene tok fornorskningsarbeidet alvorlig. Likeså var fornorskningstanken av de sterkeste drivkreftene bak opprettelsen av Finnmark skoledirektørembete i 1902. De første skoledirektørene var arbeidssomme og dyktige administratorer. De var dessuten lojale mot sine overordnede. Finnmark fikk således et fasttømret skoleverk hvis fremste målsetning var at barna skulle miste tilliten til sin samiske (og kvenske) bakgrunn, samtidig som de styrket tilliten til det norske. Dette må ses i sammenheng med tidens vulgære sosialdarwinisme og Norges egen oppbygning av en trygg nasjonalfølelse. Det sterke innslaget av kvener i Finnmark spilte sikkert også en sentral rolle, særlig i den kaotiske mellomkrigstida.<p>
	Alle tilløp til protester mot språk- og kulturtvangen (bl.a. Isak Saba, Andreas Larsen, Per Fokstad, prost Beronka og Hans Baukop) ble arrogant avfeid. Man skulle skape «skikkelige nordmenn» av alle i «overgangsdistriktene». Bare i Karasjok og Kautokeino fikk samisk allernådigst en ørliten plass i skolen (kristendomsopplæringen).<p>
	
	<h3>ETTER 1945</h3>
	
Den harde og konsekvente fornorskningspolitikken virket effektivt da skoleadministratoren og pedagogen gav de første signaler om en annen språkpolitikk etter krigen, vakte det stor motstand også fra samenes side.<p>
	Samene hadde i to tre generasjoner fått føle hva samisk var verdt og den konsekvente fornorskningspolitikken fikk fortsette til langt ut i 60-årene, også med støtte fra deler av en godt indoktrinert samebefolkning. Margarethe Wiigs same ABC som kom ut i begynnelsen av 50-årene ble noe brukt i Kautokeino og Karasjok, men spøkte som en truende stallo i de andre samedistriktene, I 1949 vedtok bl.a. et kombinert skolestyre- og lærermøte i Karasjok at skolens mål i kommunen var fullstendig fornorskning. Samme år rapporterte skolestyrene i alle samekommunene, bortsett fra Kautokeino, at det ikke var spesielle behov for samisktalende lærere i skolen.<p>
	De norske myndighetenes målsetting var på det nærmeste oppfylt i 50-årene. Da samekomiteen (nedsatt i 1966) kom med sin innstilling i 1959, skapte den et voldsomt bråk. Et av de største stridsspørsmål var ideen om å gi samisk status som fag i skolen. Et «folkemøte» i Karasjok fant en egen komite for samespørsmål sårende og ydmykende, og fryktet at samisk i skolen skulle bringe folk flere år tilbake i utviklingen.<p>
	Komiteens arbeid var imidlertid såpass grundig og gjennomtenkt at Stortingsmelding nr. 21 (1962/63) følger opp det meste.<p>
Den 27. mai 1963 vedtok Stortinget bl.a, følgende for skolene i språkblandningsdistriktene:<br>
- gunstigere klassedeling enn ellers i landet for å kunne gi mer individuell språkopplæring (samisk-norsk)<br>
- Godkjenning av full deling av en klasse i 2 grupper i språkopplæring i barneskolen på steder der elevenes språksituasjon tilsier det.<p>
Dette har gitt hjemmel for en viss innføring av samisk i grunnskolen. I 1967 begynte rnan med samisk begynneropplæring, der samebarna fikk den første lese- og skriveopplæringa på samisk. I dag kan alle foreldre kreve denne undervisninga for sine barn, og den består i 9 timers gruppeundervisning pr. uke i fagene morsmål (samisk) og matematikk.<p>
Når det gjelder samisk begynneropplæring kan den ofte skape yrkesetiske konflikter hos lærerne. §71 grunnskoleloven fastslår at alle elever har rett til å få opplæring i samsvar med evner og forutsetninger, men like fullt møter det samisktalende barn i skolen som ikke får samisk begynneropplæring fordi foreldre ikke vil ha det.<p>
	Lovverket uttrykker altså rett til samiskopplæring for alle barn (også norsktalende) i samisktalende distrikter. I dag mangler en imidlertid en målsetning for denne opplæringen, og derfor foreligger det heller ingen timeramme i faget samisk. Et naturlig mål for samiskundervisningen bør, etter mitt syn, være:<p>
1. Å styrke samebarnas språklige og kulturelle selvfølelse.<br>
2. Å gi samiske barn en naturlig språkutvikling.<br>
3. Å gi alle barn i språkblandingsdistriktene anledning til å bli tospråklige.<br>
4. A bidra til å bevare det samiske språket. Skolen i samedistriktene<p>
er ennå for bundet av en organisasjonsform som springer ut fra sentral-norske normer. Derfor kolliderer hver eneste samisktime med noe som er allment definert som viktig. Dessuten er både samer og nordmenn ennå sterkt preget av det som i generasjoner har vært selvfølgelig, dvs. samisk intet, norsk alt.<p>
	De praktiske problemene (lærebøker, læremidler, læreplaner, lærere m.v.) kan, utover det økonomiske, bare samene selv løse. Dette vil kreve et enormt arbeid, og det vil ta tid. Målsetningsproblemene må først avklares, deretter må ressursene settes inn på de praktiske oppgavene. Imidlertid: Samisk som et isolert skolefenomen - om enn aldri så veletablert - kan ikke alene løse det samiske språks overlevelsesproblemer.<p>
	Tiltak utenom skolen må følge parallelt.<p>


<p align=right>
<a href="ssh5-n.htm#innhold"> Samisk skolehistorie 5</a>
<p>
</body></html>
