<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
<meta http-equiv="Content-type" content="text/html; charset=utf-8">
<meta name="Keywords" content="">
<meta name="description" content="">
<meta name="Author" content="">
<title>Smávvaskuvla gos mii oahppat allasámegiela</title>
<link rel="stylesheet" type="text/css" href="ssh1.css" />
</head>

<body>
<p align=center>Tilleggsmateriale til boka <a href="ssh6-n.htm">Samisk skolehistorie 6</a>. <a href="http://www.davvi.no">Davvi Girji</a> 2013. <p>
<h2>Agnes Øwre:</h2>
<h1>Smávvaskuvla gos mii oahppat allasámegiela</h1>
<h4></h4>
<table border=2><tr><td><img src="agnes.jpg" alt="" width=200><p><b>Agnes Øwre 
</b><br>(Foto: Ságat)</td>
<td><p><b>Agnes Ingeborg Øwre r. Ravna (1908-1999) lei Bonjákasas, Deanus eret, muhto elii eanaš Čáhcesullos. Son čálii máŋga jagi Ságat-aviisii, vuosttažettiin rohkosiid. Son almmuhii guokte girjji iežas divttaiguin ja teavsttaiguin<a href=#[1]>[1]</a> ja jorgalii moadde girjji dárogielas sámegillii.<p>
Dát teaksta lea prentejuvvon Ságat-aviissas 16.09.1974. Ságat almmuhii dan divtta áibbas čilgehusa haga. Divtta duogaš lea sámegielkursa, mii lágiiduvvon moadde vahkkosaš geassekursan sullii 1960. Kursaoasseváldit ledje oahpaheaddjit ja dulkat. Sis ledje buohkat sámegiella eatnigiellan ja galge oahppat sámegiel gramatihka ja riektečállima Bergsland-Ruong čállinvuogi mielde. Kursa nammaduvvui "Kurs i høysamisk", danin Agnes Øwre lea čállán "allasámegiela". Nils Paulsen, gii lei kursaoasseváldi, muitalii ahte Agnes Øwre logai teavstta kurssa loahpafeasttas, ja ahte dasa lei maiddái suokŋa. Orru leame nu ahte vuosttaš oassi leat muhtin kursaoasseválddit čállán ovttas, go measta seamma álgu gávdno maiddái divttas mas Anders J. Bongo galgá leat čállán, man tihttal lei <a href="abongo.htm">"Muhtin oahppi jurdagat"</a> ja mii almmuhuvvui áigečállágis Goaikkanasat 1980.<p>
Mii leat transkriberen dan dálá čállonvuohkái. Mii leat maiddái geahččalan identifiseret olbmuid geat leat nammaduvvon, ja bidjat dieđuid juolgenohtan. Mii eat leat sihkkar leat go mii identifiseren buohkaid riekta, ja bivdit lohkkit geat dihtet eambbo veahkehit min dainna.</b></td>
</tr></table>

<p>
Soames sámeustibat sohpe suoli:<br>
sii sihtet sápmelaččaide sierra sámi skuvlla skáhppot,<br>
Sii savkkástalle seammás, sáddejedje Stuorradiggái sáni:<br>
Suitá son Stuorradiggi soames stuora-áddjá sáddet sidjiide skuvlaolmmájin.<br>
Sakka sii ságastelle Stuoradiggis, sollehalle:<br>
Sápmelaččat sáhttet sámegiela sojahit sogas sohkii skuvllaid haga.<br> 
Suhtai sámekonsuleanta sakka, smiehtai sealgadit sin,<br>
sáddii surgadis sárggastaga sámeprofessorii<br>
Soai streviiga sakka, smirežasttiiga sámegiela <br> 
sárgas sárgái seamuruohkadettiin.<br>
Sámekonsuleanta sihkastii Stuorradiggái<br>
suittii Stuorradikki stuoraide soames suvrra sáni.<br>
Sámeprofessora son sáddii Sámeeatnamii,<br>
ja dál lea ášši ná<p>

Gal mii juo smiehttat ja čállit ja ohcat<br>
sániid mat gárvvohit bures buot<br>
dan maid mi jurddašit, viggat ain dadjat<br>
nu ahte doavkkimus ge dan galgá áddet.<br>
Professor<a href=#[2]>[2]</a> čielggada, čállá ja sihkku,<br>
visot lea krihttabihtáid doadjalan<br>
unnán dat ávkkuha, diekkáraš oivviid<br>
go dáinna sámiin ii son oaidnán leat.<p>

Veaháš sii lohket,<br>
Vuoi muht' ahte čállit?<br>
Dasa ii ole su árbmu šat.<br>
Mo čállo heasta?<br>
Ja fast ain reahka?<br>
Gos galgá ž ja gos gokko fas č?<br>
Henriksen<a href=#[3]>[3]</a> dulkoha dárogiel bihtáid <br>
ja go mi viimmat leat gergen daid<br>
čohkke son visot ja sárgu ja sihkku<br>
čoaggila duos dás ain sáni - ja -<br>
Čállá su árkasis, guovlá ja ohcá<br>
ii go son eambbo leat boastut šat.<br>
Ja go de boahtit mii skuvlii fas, de gullat;<br>
Ii son leat dohkkehan ii sáni ge mis (Vuoi vuoi!)<br>
Buot visot čálii mo ieš lei son dulkon<br>
- galgá han sutnje ge bargu leat - <br>
Manin mii dalle min vuoigŋašiid váibadit?<br>
Ovdal han mii gal vuolgit gálašit<p>

Ámmát juo mii ge min miellamet mielde<br>
fertešeimmet veháš beasášat bargat dob'<br>
Muht' ale fuola, de vuordi doai dassá<br>
go stuora beavdi birra čohkánit mii<br>
eahppi gal dárbbaš doai midjiide dadjat<br>
mo galgat nealgut - mii máhttit dan juo. <br>
Paulsen<a href=#[4]>[4]</a> ii ádde mo galgá son gallanit<br>
jus oažžu borramuš mas sárgis ii leat <p>

Lukkari<a href=#[5]>[5]</a> riehpu ii astta oba borrat ge<br>
duo dá de skilaha eamit sus.<br>
Áiddo go Lukkari gaskkesta láibbi<br>
de boahtá gohččun ahte boađe fas.<br>
Skilahan-rehket lei šaddan nu stuoris<br>
bensin lei hálbbit dan fuomášii son.<br>
Luossa oaččui assi go biillain son vuoddjái,<br>
guđii min deike buot leavssuiguin.<p>

Boŋgos<a href=#[6]>[6]</a> lei skuffat nu juohke ovtta sátnái<br>
Eahkedis gohcá ja guovlá son áppes<br>
gávdno go skuffahis sátni šat?<br>
Larsen<a href=#[7]>[7]</a> ja Nyheim<a href=#[8]>[8]</a>, mun gáttán soai guktot<br>
diktiba ráfis min buohkat leat<br>
leaba min skuvlaolbmáid jeđđehusmánát<br>
váre mii earát ge livččiimet nu <p>

Nuoramus mánát mis, Hánsa<a href=#[9]>[9]</a> ja Ragnváld<a href=#[10]>[10]</a><br>
eaba leat spáppain vel geargan soai<br>
Muhtumin čiekčat ja muhtumin doaškut<br>
- mii eat gal vissa lean dolin nu<br>
Anne han viekkabe, oktii soai galgab'<br>
eará ge oahpahit mánáide<br>
Sámegiel sániid buot sárgáiguin čállit<br>
sámiide dáppe min eatnamis<p>

Fokstad<a href=#[11]>[11]</a> dat lea dego eará ge veahkkár:<br>
johtá ja rávkkaha gánddaid geat eai<br>
veajáše lihkkat go ijaid leat stoahkan<br>
Mon dat gal divttašin nohkastit ain.<br>
Norvaŋ<a href=#[12]>[12]</a> lea oktu gii min haga birge, <br>
son máhttá eambbo go oktage mis<br>
Ii dárbbaš divodit sániid ja sárggáid<br> 
- Manin dat son gis dal galgá leat dáp'?<p>

Son gii dán čállá, son áibbaša dávjá<br>
fuorpmaidis lusa mat skáhpa sus leat,<br>
- ii dárbbaš eambbo go ovtta áidnu fuorbma.<br>
dan sisa coggá son vaikko maid!<br>
Presens, plurális ja kondišunalis,<br>
mun gal in ádde goas atnušet dat!<br>
Geahčal, professor, mu fuorpmaid son geavahit<br>
maid son don dohko gis bijašit?<p>

A.Ø.  
<p>
<hr>
<p>


<a name="[1]">[1] <note><i>Jur'dagat ja láv'lagat.</i> Čállagat 3. 1975. <i>Norga, mu rakkis ænan!/ Norge mitt elskede land.</i> Norges samemisjon 1989. </note><br>
<a name="[2]">[2] <note>Knut Bergsland (1914-1998), Oslo universitehta sámegielprofessor 1947-82.
</note><br>
<a name="[3]">[3] <note>Hans J. Henriksen (1903-77) lei Finnmárkku fylkagieldda sámekonsuleanta ja Finnmárkku Sámi Ráđi čálli, ja maŋŋil Norgga Sámeráđi jođiheaddjin. Son lei giellakonsuleanta Konrad Nielsana sátnegirjjiide ja jorgalii máŋga čállosa dárogielas sámegillii. 
</note><br>
<a name="[4]">[4] <note>Nils Edvin Paulsen (1928- ), Unjárggas eret, lei Sieidda skuvlla Deanus oahpaheaddji sullii 35 jagi. Eallá dál penšunistan fas Unjárggas.
</note><br>
<a name="[5]">[5] <note>Pekka Lukkari (1918-2006), Suoma bealde sámi oahpaheaddji ja girječálli.
</note><br>
<a name="[6]">[6] <note>Anders J. Bongo (1903-1978) Oahpaheaddji Guovdageainnus. Son čohkkii sániid ja čálii kartotekkoarttaide, mas son lei jurddašan ráhkadit sátnegirji, muhto dat ii goassege gárvvistuvvon. Kartotekkoarttat gávdnojit dál Sámi arkiivvas.
</note><br>
<a name="[7]">[7] <note>Alfred Ludvig Larsen (1904-1971), oahpaheaddji ja skuvlahoavda Guovdageainnus.
</note><br>
<a name="[8]">[8] <note>John Nyheim (1929-200?), oahpaheaddji ja girječálli Skániin
</note><br>
<a name="[9]">[9] <note>Hans J. Eriksen (1936-), Sirpmás eret, Dalle lei oahpaheaddji Sámi álbmotallaskuvllas, Kárášjogas. Maŋŋil sus leamaš máŋga virggi ja doaimma, ee. SLF:a jođiheaddjin. Dál lea penšunista ja eallá Sirpmás.
</note><br>
<a name="[10]">[10] <note>Ragnvald Dahl (1938-), Lea bajásšaddan Deanus ja Čáhcesullos, lea bargan oahpaheaddjin Čáhcesullos ja Lulli-Norggas, son orru dál Oslos. Son lea beaggán válastalli, ja lea vuoitán máŋga viehkangilvvu. Son lea almmuhan girjjiid <i>Alleknjarg i mitt hjerte<i> og <i>By- og bygdesanger fra Finnmark</i> 
</note><br>
<a name="[11]">[11] <note>Per Fokstad (1890-1973), oahpaheaddji ja rektor Deanus, Finnmárkku sámi ráđi jođiheaddji, Deanu sátnejođiheaddji. Su birra lea muitaluvvon <i>Sámi skuvlahistorjjá</i> 2. ja 4. girjjis.
</note><br>
<a name="[12]">[12] <note>John Norvang (1923-2000), dulka ja ovdagoddičálli, Kárášjogas
</note><br>

<p>
<hr>
<p align=right>
<a href="ssh6-n.htm#innhold"> Innhold i Samisk skolehistorie 6</a>
<p>
</body></html>