<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>                                         
<meta http-equiv="Content-type" content="text/html; charset=utf-8">
<meta name="Keywords" content="">
<meta name="description" content="">
<meta name="Author" content="">
<title>Minner fra Sirma skole 1950-53</title>
<link rel="stylesheet" type="text/css" href="ssh1.css" />
</head>
<body><p align=right><a href="aubert-s.htm"> <img src="samleavg.jpg"> Sámegillii</a>
<p align=center>Artikkel i boka <a href="ssh1-n.htm">Samisk skolehistorie 1</a>. <a href="http://www.davvi.no">Davvi Girji</a> 2005. <p>

<h2>Marit Aubert: </h2> <h1>Minner fra Sirma skole 1950-53</h1>

<table border=2><tr><td><img src="aubert4.jpg" width=200><p><b>Marit Aubert, Drammen 2003</b><br> 

(Foto: Svein Lund) </td>
<td><b>Marit og Bill (William) Aubert var lærere ved Sirma skole i perioden 1950-53. I denne tida var de to de eneste lærere ved skolen. Begge var 
født i 
1927, Marit Aubert, f. Strømme på Lyngør i Aust-Agder, og William Dorenfeldt Aubert i Oslo. Begge gikk lærerskolen i Oslo, og Marit tok 
skolekjøkkenutdanning før de i 1950 dro nordover. 
<p>Etter tida i Sirma flytta de til Drammen. De tok begge videreutdanning og fikk etter hvert lektorkompetanse. Hun arbeida i grunnskolen og han i 
gymnaset. William Aubert døde i 1985, men Marit Aubert bor fortsatt i Drammen. Som pensjonist har hun vært opptatt av skolehistorie og har 
engasjert seg i arbeidet med De norske skolehistoriske samlinger i Drammen.<p>
Mens de var i Sirma skreiv de flittig brev til familien sørpå, og en stor del av disse breva er bevart. De har også tatt en mengde bilder, både fra skolen 
og ellers fra bygda. De var trolig de eneste som hadde fotoapparat i Sirma på den tida, slik at dette er ganske unike bilder. I 1996 skreiv Marit Aubert, etter oppfordring fra tidligere elever, ned minner fra 50-tallet. Dette blei samla til en perm av forhenværende rektor Toralv Pedersen. Vi har fått lov å 
gjengi noen utdrag av dette.</b></td></tr></table>
<p>




<h3>Veien til Sirma</h3>
Hva var det som fikk to søringer til å reise til Sirma? Hvis jeg skal svare kort, må det bli med ett eneste ord, nemlig tilfeldighetene. 
Høsten 1949 var Bill i Garden. For å være i nærheten, søkte jeg Stabekk. Der traff jeg en lærer som hadde vært 7 år i Polmak ved internatskolen der. 
Det var Kari Knudsen, eller Storkari, som hun ble kalt. Etter hvert fant hun ut at Bill og jeg burde søke Sirma. Første gangen vi hørte ordet Sirma, 
visste vi ikke engang hvor det lå. Vi ble nysgjerrige, og Kari måtte fortelle. Hun berettet om elva som fremkomstmiddel, fjellene rundt Sirma som 
flott turterreng, lærermangel, trivelige folk og greie unger.<p>
Tidlig i 1950 ringte Bill til skolestyrets formann og forhørte seg om mulighetene for å få post for to lærere ved internatskolen i Sirma. Det var 
lensmann Jann Olsen som var formann denne perioden. Mulighetene for arbeid var svært gode, og utpå våren averterte Polmak. I Sirma var det 
"møblert leilighet og innlagt vann". All den stund vi ikke eide et eneste møbel, fristet den møblerte leiligheten oss svært. Møblenes kvalitet sto det 
ingenting om. Ei heller at det innlagte vannet kunne fryse i oktober for så å komme igjen i juli.<p>
	Vi søkte postene begge to og sendte oppover både vitnemål og attester. Da sommerferien begynte å nærme seg, og vi ingenting hadde hørt, 
ringte Bill oppover. Han var faktisk litt engstelig forat vi kan hende ikke fikk postene. Lensmann Olsen satte i en gapskratt. Selvfølgelig var vi ansatt. 
Vi var de eneste lærere som hadde søkt i det hele tatt. Det skulle komme skriftlig beskjed. Da hadde Sirma ikke hatt fast tilsatte lærere med utdanning 
siden frigjøringen.<p>
	Den 30. juli 1950 forlot vi Drammen. Lærere, som dro til Finnmark på den tiden, hadde rett til flyttegodtgjørelse. Bill og jeg representerte 
ingen utgift i så måte. Vi eide en fiskestang, et fotoapparat og en liten radio. Bill hørte til overklassen og hadde to dynetrekk og to laken. Selv hadde 
jeg bare ett dynetrekk, resten hadde hybellivet tatt knekken på. I tillegg hadde vi litt klær. Ikke rare greiene. Tekstiler var fremdeles på kort. 
Klæsmerker hadde vi i haugevis, men det hjalp lite, for butikkene hadde sjelden akkurat de varene en trengte. Hele flyttelasset bar vi i to ryggsekker 
og i hendene.<p>
	Vi reiste via Oslo med tog til Stockholm. Der stoppet vi to dager og reiste videre med tog til Narvik. Derfra med buss til Tromsø. Fra 
Tromsø med hurtigruten til Vadsø. Hele turen tok seks dager, og den var en opplevelse fra først til sist. Lørdag ettermiddag, 5. august, steg vi av 
bussen i Skipagurra og gikk nedover mot elvebredden. Der traff vi to laksefiskere. De kunne fortelle at postbåten til Sirma var gått oppover dagen i 
forvegen. Når neste båt gikk, visste de ikke. Vår formue på det tidspunkt var to krøllete tiere. Hva i all verden skulle vi gjøre? Vi satt lenge og vel, vi 
var trette og sultne, og begge fant vi det best å holde munn. Omsider kom en båt oppover elva. Den kjørte nær der hvor vi satt. Bill ropte plutselig: 
"Skal dere til Polmak?" "Ja," lød svaret. "Vil dere ta oss med for 20 kroner og sette oss av ved internatet?" Joda, det var greit og vi steg ombord. ...
Slik beskrev Bill turen i et brev hjem: "Båten var et monstrum på 1 x 10 m. Ombord var vi 7 mennesker, en bikkje, to sykler plus bagasje. Men gikk 
gjorde det når først motoren kom i gang. Fortere enn hurtigruta, så vass-føyka sto, bar det oppover mot Polmak. Jeg er overbevist om at det å kjøre 
elvebåt oppover Tana må være et av verdens underverker."<p>
Vi gikk mot internatet hvor vi ble ønsket velkommen av lærer Hjelmbrekke. Snart satt vi til bords og derpå sovnet vi på to madrasser i et klasserom. 
Etter frokost neste dag kjørte Hjelmbrekke oss til Båteng. Han anropte Isak Hansen som kom med lastebilen. Vi fikk låne penger til bilskyss og 
elvebåt fra Bildan, og snart sto vi utenfor huset til Inga. Joda, vi skulle få skyss. Mannen var ikke hjemme, hun skulle selv kjøre oss oppover.<p>
	Det var liten vannføring i elva denne sommeren, så Bill og Inga måtte vasse uti for å dra båten løs. Før vi reiste, hadde Inga ringt til Sirma 
og fortalt at de nye lærerne var undervegs. Det resulterte i at vi ble møtt av en hel del mennesker ved elvebredden.<p>
	Turen oppover var skjønn, jeg var full av inntrykk da vi steg i land. Jeg trykket mange hender, men den eneste som jeg husker konkret, var 
Nils Varsi. Han kom med et skrin som inneholdt internatets kassabeholdning, dessuten nøklene. Vi ble hjulpet opp, og snart sto vi utenfor brakka hvor 
vi skulle bo. ....



<h3>Brakke med gjennomtrekk</h3>
Brakka var nok satt opp i all hast. Hvis vi la oss på gulvet, kunne vi titte ut. Første vinteren dannet det seg endel is innover. Jeg hadde meg et par 
ufrivillige skliturer i den anledning. I det ene rommet i "stueavdelingen" hadde vi et pent skrivebord, en stol og en bokhylle. Det ble "kontor". I det 
andre rommet sto to lenestoler med hyssingtrekk. Anna, husmoren på internatet, kunne fortelle at de var kommet opp etter krigen som en gave fra 
lotter i Moss. Der var et avlangt salongbord og en sengebunn som en eller annen hadde snekret fire ben på. Mer var det ikke, men vi var storfornøyde. 
...<p>
Sammenliknet med dagens standard var boligen under enhver kritikk. Vi hadde det imidlertid bra i brakka. Jeg tenker tilbake og fornemmer den 
frihetsfølelsen som jeg hadde. Det var ikke nødvendig å låse døren. Vi hadde ingen forsikringer. Tingene eide oss ikke slik de gjør idag. Likevel - vi 
savnet ingenting.



<p><table border=2 cellpadding=20 bgcolor="#ffcf77"><tr><td>

<a href="1klassew.jpg"><img src="1klasse.jpg"></a>

</td><td><b>Marit Aubert med førsteklassen. 

</b><br>(Foto: Bill Aubert) </td></tr></table><p>



<h3>Forskremte førsteklassinger	</h3>
Det var svært spennende da elevene kom 24. august og ble installert på skolen. Både ovenfra og nedenfra ble de skysset med elvebåter. Alle hadde 
bagasje med, noen bar på små trekister, andre hadde sitt i papirposer, det var før plastposenes tid. 2. og 3. klassingene løp frimodig inn i 
skolebygningen. De visste hvor de skulle. Guttene til storsalen i 2. etasje, samme inngang som til klasserommet. Jentene hadde hovedinngangen, rett 
frem gikk en inn til spiserom og dagligstue, opp trappen kom en til to soverom.<p>
De nye førsteklassingene så svært forskremte ut. De som hadde søsken å holde fast i, klamret seg til dem. En og annen kjente ingen, og da var det godt 
å ha Anna som snakket samisk. Alle sengene var gjort ferdige med rent sengetøy. Når samtlige hadde funnet seg en seng, kom de ned for å spise. Siden 
bar det ut for å leke eller gå på besøk til slektninger i Sirma. Etter kveldsmåltidet første dagen, måtte barna begynne å stelle seg for natten.
Det var satt lunkent vann i vannmuggene og det var glass eller kopp til tannbørste. Første skoletur var det ikke alle som hadde tannbørste. Anna hadde 
lager og delte ut. De små var gjerne trette etter ankomsten, så de sovnet raskt. Bill og jeg ventet en stund med å gå opp og si godnatt. På min første 
godnattrunde fikk jeg se at de som var hjemmefra for første gang, hadde krøpet opp i sengene til de større. Det samme opplevde Bill. Dersom de 
hadde sovnet, løftet vi dem varsomt tilbake i egen seng. Hvis ikke, lot vi dem ligge, slik at Anna løftet dem over på sin runde før hun selv la seg. Det 
gjaldt å venne dem til å sovne hver for seg, da oppdaget de etter hvert at det ikke var så farlig likevel.



<p><table border=2 cellpadding=20 bgcolor="#ffcf77"><tr><td>

<a href="4-5kllanjasw.jpg"><img src="4-5kllanjas.jpg" width=400></a>

</td><td><b>Det var ikke så lett å ta bilder inne i tida før man fikk blitz, så dette bildet fra 4-5.klasse er et av svært få som er tatt inne på Sirma skole i den tida.

</b><br> (Foto: Marit og Bill Aubert) </td></tr></table><p>





<h3>Livet på internatet</h3>
Dagsrytmen på internatskolen var ens for både de små (1., 2. og 3.klasse) og for de store (4., 5., 6., 7. klasse). Ved 7-tiden om morgenen ble elevene 
vekket av hushjelpene. (Anna hadde hvert år to stykker av dem, og i de årene vi var i Sirma, kom disse fra Nesseby.) I mørketiden ville de fleste gjerne 
sove lenger, men særlig ro til det ble det ikke. Vi hadde alltid enkelte morgenfugler som sørget for at alle kom seg opp av sengene. I vinterhalvåret 
tok påkledningen mer tid enn ellers i året. Alle skallene skulle forsynes med sennegras, og det skulle gjøres etter forskriftene. Ikke alle var like flinke 
til dette, og de minste måtte få hjelp av de store barna. Klokka åtte var frokostbordene dekket. Det lille spiserommet var helt fullt når alle var kommet 
på plass. Ute på kjøkkenbordet var det dekket til Anna og lærerne. Døren mellom rommene sto åpen, slik at vi kunne følge med på hva som foregikk. 
<p>







<p><table border=2 cellpadding=20 bgcolor="#ffcf77"><tr><td>

<img src="biiggat.jpg" width=250>

</td><td><b>Husmor Anna og jentene som jobba på Sirma internat 

</b><br>(Foto: Marit og Bill Aubert) </td></tr></table><p>



Det var sjelden nødvendig å si noe. Maten smakte godt, og elevene spiste pent. Før hvert måltid sto vi alle og sang bordverset. Hushjelpene hadde alltid lagt ferdig brød med pålegg på tallerknene. Etter måltidet hadde vi ca 10 minutter til skolen 
skulle begynne.<p>
Noen sprang opp på soverommet for å ordne sengen, noen ryddet, andre sprang ut for å leke, mens andre igjen hadde seg en tur på utedoen. Jeg husker 
en av våre elever som nektet plent å gå på do. Han satte seg i skolegården. Anna måtte forklare ham at når vi var så mange på ett sted, måtte vi ha 
andre regler enn dem han fulgte når han var på fjellet. Gutten så på Anna, deretter forkynte han at han ikke ville gå på doen. "Men hvorfor ikke det, 
da?" spurte Anna. "Nei, det lukter så vondt der inne," sa den lille fyren. Anna moret seg da hun fortalte oss dette.<p>
Kl. 8.30 startet undervisningen. Vi hadde som vanlig i norsk skole tre timer med 10 minutters friminutt imellom. Kl. 11 var det matpause. Som regel 
besto frokost og formiddagsmat av brød, pålegg og melk, men av og til ble det servert kakao. Etter måltidene en kålrotskive eller en gulrotbit. Kl. 
11.30 var det tre nye undervisningstimer. Kl. 14.30 ble det servert middag. Etter middagen hadde elevene skiftevis enkelte plikter. Noen måtte hente 
melk, andre måtte til Tapio og hente varer, enkelte ryddet av middagsbordet, noen tørket kopper og ryddet serviset inn. Disse småjobbene var 
populære, det vanket alltid et eller annet etter endt arbeid, og når kulde og regn satte inn, var det deilig å kunne være litt lenger i kjøkkenregionen.<p>
	Tiden inntil lekselesing ble ellers benyttet på forskjellig vis. Enkelte elever gikk til sine slektninger i Sirma, andre lekte utendørs, mens 
andre igjen lekte i klasserommet. Kl. 16 ble alle samlet. De elevene som bodde i Sirma, var da gått hjem, slik at vi kunne klare oss med ett klasserom 
for lekselesing. Fra første dag var en av oss tilstede under lekselesingen. Da vår datter Anne Marie ble født 26.12.1950, ble det Bill som tok denne del 
av jobben fast. Hensikten med å være tilstede var tosidig:<br>
1. Det skulle være arbeidsro, og<br>
2. Det skulle ydes hjelp<p>
Etter hvert som barna følte seg ferdige med leksene sine, gikk de ut. Det var imidlertid bemerkelsesverdig hvor mange det var som satt og arbeidet 
like til kveldsmaten kl. 18. Ikke alt var pålagt arbeid, men de leste ekstra og de tegnet.
	Kveldsmaten vekslet mellom smørbrød og grøt to ganger pr. uke.  ...<p>
For å få ro om kvelden begynte Bill og jeg å lese for elevene. Vi skaffet oss endel barnebøker sørfra, mange av disse var klassikere, som vi kjente fra 
vår egen barndom, men vi kjøpte også inn nyere litteratur og forsøkte å lage elevbibliotek. De elevene som ikke forsto hva vi leste, sovnet ganske fort, 
mens andre lyttet intenst. Til slutt lukket øynene seg på de fleste, vi kunne si godnatt og liste oss ut.
<p>	Sovesalene til barna ville nok ikke ha blitt godkjent i dag, hverken av helsemessige eller sikkerhetsmessige grunner. Selv tenkte vi ikke den 
gangen på kubikkmeter pr elev eller allergifremkallende stoffer, men dette med sikkerhet opptok oss svært. Det måtte fyres adskillige måneder av 
året. Veden lå stablet inne på sovesalene. Rundt ovnen måtte elevene også legge sennegraset som skulle bli tørt til neste dag. Hvor lett kunne det ikke 
ha tatt fyr! Det var strengt forbudt å leke med varmen, men vi vågde aldri å stole på at elevene etterkom dette. Når 12 smågutter herjer som verst før 
leggetid, kan egentlig hva som helst skje. ...<p>
Hushjelpenes faste jobb om morgenen var å legge i ovnene. På internatet ble det raskt varmt, men oppe i brakka var det verre. Der frøs blekkhusene i 
perioder hver eneste natt, og vi måtte tine dem på ovnen. Når kulden var som verst, måtte elevene sitte med votter på. Rett som det var måtte vi reise 
oss og slå floke, først utpå formiddagen ble det behagelig å være i klasserommet. Første vinteren var verst. Sommeren 1951 ble klasserommet i 
brakka isolert og pusset opp. Vi valgte en lys gulfarge på veggene, og vi fikk gardiner, og jeg syntes rommet etter hvert ble riktig trivelig.





<h3>Uten mat og drikke ...</h3>
Å være husmor ved en internatskole var ingen enkel jobb. Det var hennes ansvar at vi til enhver tid hadde nok av mat i hus, at sengetøyet ble vasket, at 
samtlige rom ble holdt rene. Hun hadde også alt vedlikehold av sengetøy, håndklær og tøy til elevene. Selv i 1950-årene var forholdene dårlige for 
mange familier langs Tanaelva, og metervarer og klær var det vanskelig å få tak i. Anna kjøpte flanell fra Finland, og av disse rullene sydde hun 
trøyer og bukser til elevene. Når vi badet om fredagene, fikk de elevene som trengte det, bruke dette tøyet. De små kalte plaggene for "statsbukser" og 
"statstrøyer". Det var godt for dem å skifte til rent etter en hel uke. ...
	<p>Vinterforsyning av mat kjøpte Anna inn i stort. Det daglige fikk vi hos Tapio, som etter hvert fikk et rikholdig vareutvalg. Mel, sukker, 
gryn, etc ble kjøpt sekkevis hos grossist i Vadsø, poteter og grønnsaker kom fra Tromsø, torsk og kveite bestilte hun i Varangerbotn, laks, saue- og 
reinkjøtt ble kjøpt i Sirma. Saft og syltetøy kjøpte hun i 5-liters spann, molter ble plukket på myrene innenfor Sirma. Melk fikk vi fra naboene.
<p>
Hilsen Rivgomáret



<p><table border=2 cellpadding=20 bgcolor="#ffcf77"><tr><td>

<img src="hesteskyss.jpg">

</td><td><b>Når elevene skulle hjem, var det gjerne med hest på vinteren og elvebåt på sommeren 

</b><br>(Foto: Marit og Bill Aubert) </td></tr></table><p>



<h2>Utdrag av brev hjem</h2>

<b>Brev fra Bill:</b>
<p>
<i>Sirma, 9. august 1950.<br>
Kjære far og mor.<p>
Ja, her sitter vi da, endelig. Varmt og fint ute, men det er greit å ta det litt med ro innendørs. Vi kom hit mandag 7. august ved 11-tiden om 
formiddagen, så nå begynner jeg å få kikk på det som trengs å gjøres. Litt maling inn- og utvendig vil ikke være av veien. Pøs og kost er snart klare, så 
det blir vel sving på det snart.
<p>	Skolen selv er en stor bygning, nærmest tømret og panelt utvendig, i annen etasje er sovesaler for elevene og et soverom for betjeningen. På 
loftet er det også innredet et rom for en. Nede ligger så kjøkken, spiserom, stue og klasseværelse. Kjeller 4x4 m ser bra ut. I brakka vår har vi tatt det 
meste av den ene langsiden. ... 
<p> Et rom for seg bruker vi til soverom. Det ser nokså nytt ut, panelt. Skal olje gulvet der idag. Så er det to 
sammenhengende rom uten dør mellom, ca 4x3 og 3x3. Ovnene ser gode ut, og det er grunnmur under. Innbo er det brukbart med. Brakka er 15 m 
lang og 7,8 m bred. Over gangen har vi et soverom, to rom til vask og badstue, og i enden ligger det klasserommet som Marit får.
<p>	Vi håper å komme i gang 28. august, men vi får se. Som jeg regnet med, får vi ca. 50 unger i alt, hvorav ca 40 skal interneres. Fra høsten 
kommer småskolen, 1. og 2. avdeling i 7 uker, så Marit får nykomlingene, og jeg 2. og 3. klasse. Etterpå kommer storskolen og blir sine 20 uker, og 
over påske kommer så småskolen for 2. gang. En ganske pussig ordning, men visstnok sånn fordi de store barna gjerne skal være hjemme og hjelpe til i 
sommertida. Det ser ut til at vi skal få litt materiell, jeg har snakket med skoledirektøren i dag. Det skal bl.a. komme fint nytt sløydutstyr, så til våren 
skal vi komme i gang med sløyd. ...<p>
Fredag kveld kom ho Anna som er et grepa kvinnemenneske. Hun hadde den ene hushjelpen med seg, så nå har Marit og jeg riktig gode dager. Brakka 
har fått et strøk rødmaling, og på rommene begynner det å komme seg. En dag ruslet vi oppover i fjellet, det var praktfulle farger, men innover var 
det ganske kaldt. Kan hende det blir slutt på godværet vi har hatt så mye av. ...</i>
<p>
Det neste er datert 25. august.
<p><i>Takk for brev. Det er hyggelig å få post, ellers føler vi ikke ensomheten det minste trykkende noen av oss. Idag begynte vi så smått på 
skolen, da. Men, de kommer sånn smått om senn, og først onsdag får vi alle i hus. Marits klasse er på 6 og min 2. og 3. på 17. Ungene ser greie ut, men 
vi forstår hverandre heller lite. Ellers er alt klart til dem nå. 18 skal bo her denne skoleturen.</i>
 ---
<p>
17. september: <p><i>
Så har vi drevet skole i 14 dager alt. Ungene er ganske som sørpå, synes vi, og de vi har nå, er greie og hyggelige. Men - det er ikke den 
fjerneste tvil om at ungene skulle hatt samisk på skolen minst de første tre årene. 
<p>	Det er heller trist mange ganger når en tenker på at bare en av ti har noen glede av å høre eventyr. Det er vanskelig med religion, det blir på 
samme måten som med eventyr. Det blir å drive med norsk og regning for det meste, men 5 timer pr dag er mye for småtassene, de blir motløse på 
slutten av dagen, rastløse også. De fleste er normale hva intelligens angår, men vi har også flere som er meget godt begavet, dessuten et par svake, som 
trenger litt mere hjelp enn de øvrige.</i>
<p>
6. oktober: <p>
<i>På skolen går det heller smått, men det går da. Stakkars unger som ikke har lærere som snakker deres eget språk. Det er en forbrytelse mot dem. 
Om Marit og jeg aldri så gjerne vil, så klarer vi ikke å gi elevene våre fullgod undervisning.</i>
<p>
25. oktober: <p>
<i>Nå er vi kommet inn i siste uken med de små. Det er ikke stort de har lært, dessverre. Det er dette evige språket som stenger. Selv har vi ikke lært 
stort samisk heller, vi faller liksom mellom to stoler når en må lære ungene norsk. Til neste år kommer det ut en samisk ABC, det skal bli spennende, 
da kan kanhende vi også lære samtidig med elevene. Igår kom han Storpedar med skaller til meg. Det er vanskelig å få nr 46 i den varen, men 
heldigvis har Pedar like store føtter som meg, så jeg fikk kjøpt et par førsteklasses skaller som egentlig var sydd til ham selv. De tar seg praktfullt ut 
med røde og gule band og dusker, men de sporene jeg setter, minner mest om bjørnelabber.</i>
<p>
5. november:<p> 
<i>Nå er kulda kommet, -19 grader idag. Vi har det fortsatt meget bra. Fredag opptrådte jeg som prest. Ja, virkelig, ettersom jeg døpte en liten gutt 
etter alle salmebokens regler. Det var han Pavel Varsi som fikk sin 7. gutt, og som rimelig var, fikk han navnet Håkon. ....</i>
<p>

<h3>Mer om samisk språk</h3>
Jeg har sitert fra enkelte brev som gir uttrykk for vår frustrasjon over ikke å kunne yde fullgod undervisning på grunn av språkproblemer.<br>
	Foranledningen til følgende artikkel skrevet av Bill var et utklipp fra ei av hovedstadsavisene, som ble sendt av hans mor. Utklippet har jeg 
ikke, men jeg skjønner av Bills innlegg at det er en eller annen som er ute og skriver angående samisk undervisning på ungdomsskolen i Karasjok. Han 
- skribenten - har tydeligvis skrevet at samisk språk vil dø ut, og at barneskolen er på rett veg med sin fornorskning.<br>
	I dag er oppfatningen av disse tingene en helt annen enn den var på 50-tallet. Jeg synes Bill viser at han har vært forut for sin tid med hensyn 
til samepolitikken.
<p>
<b>Utdrag av Bills brev fra Finnmark 6/9 1952.</b><p>
<i>"Innlegget i avisa er jeg for min del ikke enig i. Det samiske Finnmark er nok ikke avgått ved døden ennå, selv om ikke "kulturen" står så høyt for 
tiden. All den stund mangfoldige tusen (også ute ved kysten, f.eks. Nesseby) bruker samisk hjemme, kan jeg ikke skjønne at det kan skade å ha litt 
undervisning i samisk på ungdomsskolen i Karasjok. Temmelig sikkert kommer samisk tale til å bli brukt i minst 100 år fremover — hvorfor da ikke 
lære språket bedre enn de gjør hjemme? Samisk er ikke noe egentlig primitivt språk. En kan gi uttrykk for alt en måtte ønske på det, og da tror jeg 
ikke det dør ut så forferdelig fort.<p>
	Selvfølgelig betyr ungdomsskolen i Karasjok at det blir et skille mellom norske og samer. At det skulle føre til nedvurdering av samene, kan 
jeg ikke skjønne er annet enn å sette saken på hodet. Det synes meg opplagt at et folk som ikke kan makte noe med sitt eget språk og egen husflid, osv, 
blir mer sett på som mindreverdige. All den tid reindrift skal fortsette i Finnmark, kommer også den husfliden som er knyttet til den, til å fortsette.
<p>	Mange av de klærne og redskapene som er uteksperimentert gjennom mange hundre år, vil opplagt fortsette å være de beste.
<p>	I artikkelen sto det også noen ord om at i folkeskolen var en på rett vei — der ble norske og samer blandet sammen, og bare dyktigheten 
spilte noen rolle for deres anseelse. Dette må også være helt galt, etter hva jeg kan skjønne. I en klasse der norsk er opplæringsspråk, kanskje med 
lærer som ikke kan samisk, er det innlysende at selv svakt begavete norsktalende barn har et veldig forsprang for samisktalende. Det skulle etter mitt 
skjønn være ypperlig egnet til å ta motet fra samebarna, i det minste i de 3 første årene, og de avgjør nokså mye for årene fremover. En regel som er 
grunnsteinen i alt som har med undervisning å gjøre: at en skal gå fra det kjente til det ukjente, osv - ser en helt bort fra når det gjelder samene. De skal 
vær så god begynne med det vanskeligste: et fremmed språk. Noen egen skoleplan for språkblandete distrikter fins jo ikke og er selvfølgelig en svært 
innviklet historie. En begynnelse er gjort med ABC'en og samisklinjen på lærerskolen i Tromsø, og med tid og stunder må det komme mer i samme 
retning.<p>
	Alle her oppe ønsker å oppnå norsk levestandard. Det kan de ikke gjøre før her blir veier, osv, og før de har like utdannelsesmuligheter med 
andre. Jeg tror at det ville ha mye mer å si for norskdommen her oppe med tiltak i denne retningen, enn å presse en fornorskning fram i skolen, mens 
de fremdeles er en underklasse sosialt sett. Skoletiden må utvides for samebarna, med et par år i alle fall, og på den tiden må de lære å uttrykke seg 
både på samisk og norsk. Den som ikke kan gi uttrykk for tankene sine på sitt eget språk, tror jeg umulig kan lære et fremmed språk ordentlig som 
ikke brukes i det daglige.<p>
	Ja, ja - det her ble nesten en hel avhandling, men jeg har tenkt nokså mye over disse tingene, så når du spør om min mening, får du ta den i 
hele sin lengde."</i>
<p align=right>
<a href="ssh1-n.htm#innhold">Flere artikler fra Samisk skolehistorie 1</a><p>
</body></html>

