<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
<meta http-equiv="Content-type" content="text/html; charset=utf-8">
<meta name="Keywords" content="">
<meta name="description" content="">
<meta name="Author" content="">
<title>Samisk samfunn og lærerutdanning</title>
<link rel="stylesheet" type="text/css" href="ssh1.css" />
</head>

<body>
<p align=center>Tilleggsmateriale til boka <a href="ssh6-n.htm">Samisk skolehistorie 6</a>. <a href="http://www.davvi.no">Davvi Girji</a> 2013. <p>

<h2>Anton Hoëm:</h2>
<h1>Samisk samfunn og lærerutdanning</h1>
<h4>Denne artikkelen sto i Forsøksnytt 15 -1984.</h4>
<table border=2><tr><td><img src="anton.jpg" alt="" width=200><p><b>Anton Hoem, Kautokeino 2007 
</b><br>(Foto: Svein Lund)</td>
<td><b>Anton Hoëm er født i 1931 og oppvokst i Nesseby, der far hans var internatstyrer. Han har hovedfag og doktorgrad i pedagogikk fra Universitetet i Oslo, der han i mange år var lærer, seinere professor. Han var leder av to offentlige utvalg om samisk lærerutdanning og vært tilknytta Samisk høgskole siden starten. 
<p>Hoëm har gitt ut ei rekke bøker om pedagogikk og skolehistorie, blant annet <i>Sosialisering, Makt og kunnskap</i> og <i>Fra noaidiens verden til forskerens.</i>
</b></td>
</tr></table>

<p>Denne artikkelen bygger på dosent Anton Hoëms innlegg om samisk lærerutdanning, som ble holdt på Forsøksrådets seminar i Kautokeino i 1983.
<p>Artikkelen gir en beskrivelse at det samiske samfunn med vekt på sider som kan ha betydning for samisk lærerutdanning. Deretter følger en drøfting av selve lærerutdanningen. Konklusjonen er at lærerhøgskolen må få status som vitenskapelig høgskole.


<h3>Kultur og språk</h3>

De mest brukte kriterier for å karakterisere det samiske samfunn har vært kulturelle.<br>
Blant de kulturelle kriterier har språket inntatt en særstilling. Snakket en samisk, var en gjerne same, og var samisk dagligspråket, var en i sameland.
Innen de samiske områder var det likevel store samiske kulturvariasjoner. Det fantes tre språklige hovedgrupper og like mange hovedgrupper hva livsformer angikk. Hver gruppe hadde sine kulturelle kjennetegn, f.eks. ulike redskaper, ulike klær, ornamentikk osv.<br>
I dag er den nordsamiske gruppen i sterk kulturell ekspansjon, samtidig som den norske kulturen er i sterk vekst innen denne samegruppens områder.<br>
I de sørsamiske områder er den samiske kultur truet av utsletting i dagliglivet, samtidig som et sterkt arbeid for gjenoppliving og styrking av kulturen gjør seg gjeldende.<br>
I alle samiske områder er imidlertid integrasjonen med det norske samfunn tettere, mer mangfoldig og omfattende enn noen gang tidligere. Stort sett er det riktig å karakterisere de samiske områder som bikulturelle. Språklig fins alle kategorier fra de rent ettspråklige samisk- eller norsktalende til de fullstendig tospråklige.

<h3>Gamle livsformer — nye kunnskaper</h3>
De gamle livsformer og kulturytringer gjennomgår endringer som følge av både indre og ytre press. Nye former oppstår eller innføres utentra. Forestillingene om de fortidige samiske samfunn lever sammen med forestillinger om det framtidige. Samtidig skal en forholde seg til dagens situasjon, de nære ting og den norske verden.

<p>Tidligere var de samiske samfunn selvforsynte med hensyn til kunnskaper. Etter hvert blir disse samfunnene stadig mer avhengige av kunnskaper utenfra. Dette er både en følge av at de tradisjonelle næringene moderniseres og at befolkningen må basere seg på nye næringsveier.

<p>Sekundær- og tertiærnæringene var prinsipielt sett fremmede, samtidig som de nå blir stadig viktigere for de samiske samfunn.

<p>I pakt med denne samfunnsendringen har norske kulturinstitusjoner og norsk kultur blitt stadig mer nærværende og av betydning i de samiske områder. De beste eksempler på dette er massemediene.

<h3>Kirken og skolen</h3>
Kirken og skolen ble tidlig etablert blant samene. Mens kirkens betydning og innflytelse har avtatt noe, særlig de senere år, har det motsatte vært tilfelle for skolene. For skolens del er dette en følge både av den alminnelige samfunnsutvikling og den endring skolen har gjennomgått.

<p>Til nå har grunnskolen i de samiske områder alltid vært en norsk grunnskole. Gjennom årene har en skiftet i synet på om fornorskingen burde skje i hovedsak via norsk eller samisk.

<p>Skolens betydning avhenger av i hvilken grad den er integrert i det samfunnet der den virker. Denne oppfatningen begynte i 1960-årene å prege de miljøer der planene om en grunnskole i samiske områder ble utformet.

<p>I dag er det et selvfølgelig utgangspunkt at skolens kulturelle ramme skal være det samiske samfunn. Dette betyr f. eks. at det skal kunne undervises både i og på samisk, som tilfelle er for norske elever.

<p>Den praktiske utvikling av grunnskolen i de samiske områder er i uvanlig stor grad overlatt den enkelte skole og de enkelte lærere. Den fremste hemmende faktor er manglende personell som kan stå for selv det helt nødvendige forsøks- og utviklingsarbeid. Dette er vel en av årsakene til at utvikling av en samisk grunnskole til nå i hovedsak har funnet sted i de sentrale samiske områder i Finnmark. 

<p>Den videregående skolen i de samiske områder er fremdeles lite påvirket av utviklingen i den samiske grunnskolen. Unntaket er etableringen av den videregående skole i Karasjok og Kautokeino.

<h3>Bosetningsmønsteret</h3>
Det gamle samiske samfunn var kjennetegnet ved spredt bosetning og nomadisering. Hver enkelt bosetning eller gruppe utgjorde et samfunn med stor grad av uavhengighet i forhold til den øvrige samiske befolkning og den norske bosetning. 

<p>I dagens samiske samfunn finner vi restene av dette tidligere samiske samfunn. Der hvor det tidligere bosetningsmønster er opprettholdt, er boplasssene knyttet sammen ved nåtidens kommunikasjonssystemer. Ellers har det skjedd en utvikling mot større befolkningssentra sammen med nedleggelse av de mest perifere boplasser. Nomadismen i dens opprinnelige form eksisterer ikke lenger. Den samiske befolkning er stort sett bofast, men bosetningen dekker stadig et stort område med mange mindre boplasser.

<h3>Skoleinternatene</h3>
Alt ved århundreskiftet fant det sted en sterk sentralisering og utbygging av grunnskolen i de nordlige sameområder. Da oppstod skoleinternatene. Senere fant denne organisering av grunnskolen også fram til de sørlige sameområder. I hele denne perioden har de mindre skoler hatt sin plass med den samme struktur som landsfolkeskolen i distriktene for øvrig.

<p>I dag har grunnskolen i de samiske områder stort sett de samme strukturelle kjennetegn. Internatskolene fins ennå, selv om antallet er gått sterkt tilbake. Til gjengjeld er ungdomstrinnet gjerne sentralisert innen kommunen, mens barneskolen utgjor de minste og mest spredte enheter.
Som et nytt element innen skoleverket i de sentrale samiske områder har vi fått den videregående skolen. Med denne skolen er relativt store anlegg lagt til de befolkningsmessige sentra. Førskoleinstitusjoner er også opprettet.

<h3>Spesialisering</h3>
Det tradisjonelle samiske samfunn var kjennetegnet ved liten grad av kulturell sosial spesialisering og differensiering. Det samme gjaldt virksomheten mellom de enkelte hushold eller familier på boplassen. Mellom boplassene og de ulike regioner var det likevel en klar tendens til spesialisering og differensiering i forhold til de naturgitte betingelser. Boplassene og de enkelte befolkningsgrupper var relativt selvforsørget og selvhjulpne hva produksjon og vedlikehold av kunnskaper angikk. I disse samfunn var skolegang unødvendig som kvalifisering i kampen for tilværelsen.

<h3>Skolen en viktig ressurs</h3>
Tradisjonelle samiske næringer er blitt modernisert og nye næringer etablert. Det betyr økt avhengighet av verden utenfor — særlig på det kunnskapsmessige område. Skolen er her en viktig ressurs.
Men samtidig er de samiske samfunn fremdeles avhengige av primærnæringene. Det betyr at folk må kunne mestre de lokale, naturgitte betingelsene. Slik kunnskap fins fremdeles i den lokale og allmenne samiske kultur.

<h3>Tosidig forhold til skolen</h3>
Også i dagens samiske samfunn vil det være både spesielle og generelle behov for kunnskapstilegning og kvalifisering. Dette viser seg ved at folk prioriterer skolegang og formell utdanning — samtidig som de tidlig søker tradisjonelle næringer eller yrker som er beslektet med disse. Dette skaper et tosidig forhold til skolegang og formell utdanning.

<h3>Sosial væremåte</h3>
I de tidligere samiske samfunn var det sosiale liv kjennetegnet ved egne normer og regler. Siden dette samfunn var et primærnæringssamfunn og de enkelte boplasser eller befolkningsenheter små, var væremåten uformell. Relasjonene mellom enkeltmenneskene var direkte.
	
<p>Den sosiale organisasjon hadde sitt grunnlag i det samiske slektsskapsystem. En større enhet som boplassen hadde utviklet egne institusjoner, som sammen med de naturgitte betingelser alltid dannet rammen for den sosiale organisering.

<p>Dagens samfunn består både av formelle og uformelle institusjoner. Folk er derfor fortrolige med både sine tradisjonelle normer og regler, institusjoner og organisasjoner og de nye, tilsvarende enheter. Et kjennetegn ved dagens samiske samfunn er f. eks. forholdsvis høy grad av organisering og organisasjonsdeltakelse.

<p>I fleretniske omrader vil spenning mellom folkegruppene til en viss grad alltid være til stede. Det kan falle sammen med økonomiske og sosial ulikhet som kan forsterke spenningen. Samene som gruppe utgjor en minoritet og nordmennene majoriteten av befolkningen på landsbasis. Situasjonen kan oppleves som konfliktfylt for den enkelte same. Et foreldrepar kan f. eks. på sitt folks vegne være aktivt engasjert i samisk kulturell og politisk reisning. Samtidig vet de på sine barns vegne at mulighetene for en yrkeskarriere ligger i en norsk skole og i det norske samfunn. Derfor motiverer de barna for en norsk skole.

<p>Å være etnisk minoritet, hvor kriteriene på etnisk egenart i første rekke er av kulturell art, som for samene, kan for den enkelte blant annet bety ofte å stå overfor valg mellom uforenelige størrelser Den spenning som følger av dette, må en lære å leve med.

<p>Elever sammenlikner — bevisst eller ubevisst — norske og samiske verdier og er inne i det spenningsfelt kulturell og etnisk mangfold representerer. Slik sett vil en undervisningstime med en etterpråklig norsktalende eller tospråklig norsk- og samisktalende lærer representerer to helt ulike læringssituasjoner. Disse to lærerkategorier vil også representere helt ulike modeller og identifikasjonsfigurer for elevene.

<p>Til dette kommer så de rent undervisnings- og læringstekniske vansker tilegnelse av kunnskapsstoff fra to så ulike kulturer som den norske og samiske, vil medføre.

<h3>Få samer søker læreryrket</h3>
Det er behov for grunnskolelærere som behersker den særegne situasjonen i de samiske områder.

<p>Det er derfor ønskelig med en rekruttering av samer til læreryrket. De kjenner samisk språk og kultur og vil være mer stabile. Tradisjonelt har imidlertid søkningen til lærerutdanningen vært svak blant samene. Det er mange årsaker til dette. Søkning til skolegang og formell utdanning er svak i primærnæringssamfunnene, siden formell utdanning egentlig ikke er en del av dette. Når primærnæringssamfunnet også representerer en etnisk og kulturell minoritet, vil søkningen til majoritetens utdanningssystem bli svak. Mange har dessuten negative erfaringer fra sin egen skolegang, eller de mangler utdanning ut over grunnskolen.

<h3>Hvordan øke rekrutteringen?</h3>
Lærerhøgskolen bør kulturelt og utdanningsmessig møte det potensielle rekrutteringsgrunnlag på en slik måte at barrierene minskes eller fjernes. Ved opptak av studenter ved lærerhøgskolen bør det legges vekt på<br>
- kjennskap til samisk språk og kultur<br>
- livs- og yrkeserfaring.

<p>Dessuten bør søkere med grunnskole som formelt utdanningsgrunnlag også kunne tas opp ved lærerhøgskolen. Dette bør kombineres med adgang til individuell studietid og være utgangspunkt for utdanningen fram til ordinær eksamen. En kan også tilby studentene forkurs for det egentlige lærerstudium. Slike forkurs er blitt holdt.

<p>For å øke rekrutteringen av studenter med kunnskaper i samisk språk og kultur, kan en la første semester eller år av utdanningen foregå i samiske områder.

<p>Lærerhøgskolen bør også ta hensyn til at studentmiljøet representerer etniske og geografiske ulikheter, noe som blant annet betyr forskjellige sosiale ferdigheter. Både den formelle og uformelle del av institusjonen bor være tospråklig, slik at samisk og norsk blir reelt likestilte. 

<h3>Fag og emner</h3>
Blant de aktuelle emnene i en samisk lærerutdanning vil samisk språk være sentralt. Dette faget bør ha sitt tyngdepunkt i nordsamisk, eller i et av de andre samiske språk med en viss orientering innen de øvrige samiske språk.

<p>Ideelt sett bør en samisk lærerutdanning gi studietilbud som omfatter de samiske språk som er brukt i Norge. I praksis vil det være naturlig å prioritere nordsamisk.

<p>Samisk kultur bør presenteres som eget emne hvor de ulike kulturer blir gjennomgått i et nåtids- og et historisk perspektiv.

<p>Duodji, eller samisk forming, er det tredje av de spesifikke samiske emner et samisk lærerstudium bør omfatte.

<p>Norsk språk bør være sidestilt med emneenheten samisk språk Pedagogikken bør ta sitt utgangspunkt i det samme teori- og metodetilfang som ellers. Det bør imidlertid legges vekt på flerkulturelle og grisgrendte forhold. Dette vil si at barne- og ungdomspsykologi bør presenteres i forhold til temaer som etnisitet og etnisk spenning, læringspykologi i forhold til flerspråklighetsforhold og -problemer, og motiveringspsykologi i forhold til verdidannelse innen ulike kulturer eller næringsveier og livsformer. Oppvekstvilkår i tette og spredtbebodde strøk vil være et relevant tema både i forhold til flerkultur- og grisgrendtpedagogikk. På samme vis vil f.eks. samfunnskunnskap knyttes til samiske forhold ved å gi en presentasjon og analyse av samiske organisasjoner i det samisk-norske samfunn.

<h3>FoU-arbeid</h3>
Forsøks- og utviklingsarbeid (FoU) bør opprettes som en egen enhet på grunn av den alminnelige tendens til å overlate slikt arbeid til den enkelte kommune og skole. Dessuten er det et uvanlig stort behov for egnet undervisningsmateriell og undervisningsmetodikk i samiske områder. Organisatorisk bør denne emneenheten knytte øvingsopplæringen nærmere til det generelle lærerstudiet. Siden metodikkundervisningen naturlig skjer i forhold til øvingsopplæringen og øvingsskolen representerer et integreringspunkt mellom lærerhøgskole og grunnskole, ville FoU-enheten her få gode utviklingsmuligheter.

<p>Mediakunnskap bør utvikles som et studietilbud innen samisk lærerutdanning. NRK/Sameradioen og de samiske aviser er mulige samarbeidspartnere. Mediakunnskap som fag er viktig fordi massemedia spiller en stadig større rolle i de samiske samfunn. Undervisnings- og administrasjonsspråket bør være samisk og norsk.

<h3>Likeverdig utdanning</h3>
Det er viktig at den samiske lærerutdanningen fører fram til likeverdig og fullverdig lærerkompetanse både for det norske og for det samiske samfunn. Den enkelte lærerstudent bør velge en så vid fagkombinasjon som mulig. Studentkullene bør samlet dekke de mest aktuelle behov for faglig lærerkompetanse. Mange skoler i de samiske områder er forholdsvis små. Dette taler også for en vid fagprofil for den enkelte lærer. I utdanningen av lærerne må det også legges vekt på å oppøve evnen til å kunne i arbeide selvstendig i et lite miljo.

<h3>Målet er en samisk lærerhøgskole</h3>
Det aktuelle spørsmål i forbindelse med utdanning av lærere for grunnskolen i samiske områder er om slik utdanning bør gis ved en egen institusjon eller ved en etablert lærerhøgskole. Den ideelle løsning har alltid vært en egen samisk lærerhøgskole. Foreløpig fins bare en samisk avdeling ved lærerhøgskolen i Alta. Skal samisk lærerutdanning også i de nærmeste år foregå ved avdelingen i Alta. forutsetter dette at avdelingen formelt og reelt får avdelingsstatus. Dette innebærer adgang til samordning av studietilbudene som inngår i en samisk lærerutdanning, slik at det skjer en faktisk kvalifisering for lærergjerning i en samisk grunnskole.

<p>Utdanningsinstitusjonen kan struktureres som en enhet lagt til det samme geografiske området eller som et system av mindre enheter spredt over et storre geografisk område — en sentralisert eller desentralisert modell. 

<p>En løsning vil være en desentralisert struktur som kan fange opp de som underviser i grunnskolen uten formell lærerutdanning, men med kunnskaper i samisk og lokal tilhørighet som forutsetninger. For den øvrige rekrutteringsmasse kan studiet etableres ved en sentralisert institusjon, med en øvingsskole som dekker de forskjellige samiske samfunn, og med adgang til å gi deler av utdanningen ute i disse samfunnene, eller ved andre samiske institusjoner. Lærerhøgskolen bør knyttes til samiske institusjoner med relevans for lærerutdanning, som for eksempel Nordisk samisk institutt. NRK/Sameradioen samiske museer, samiske bibliotek og samiske kulturinstitusjoner

<p>Enten en velger en sentralisert struktur, en desentralisert struktur som paraplymodellen eller en kombinasjon, bør lærerutdanningsinstitusjonen integreres i et system med samiske kulturinstitusjoner.

<h3>Vitenskapelig høgskole</h3>
Skal vi få en samisk lærerutdanning, fordrer det at lærerhøgskolen, formelt og reelt, blir gitt status som vitenskapelig høgskole. Uten slik status og det faglige ansvar og den frihet dette innebærer. vil det ikke være mulig å få til den faglige nyutvikling på alle felter som en slik utdanning fordrer.

<p>Med en vitenskapelig høgskole for lærerutdanning vil også skolen i de samiske områder få det innovasjonsorgan som er nødvendig for å skaffe til veie de læremidler, den metodikk og det faglige miljø samisk utdanning på alle nivå krever.

<p>Grunnleggende vil være en anerkjennelse av samisk kultur som likverdig med, og like reell som, norsk kultur. Dermed ville samene i prinsippet få de samme muligheter som de norske til å ta hånd om egen kultur og utdanning.

<p>
<hr>
<p>

<p align=right>
<a href="ssh6-n.htm#innhold"> Samisk skolehistorie 6</a>
<p>
</body></html>
