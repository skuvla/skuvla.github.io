<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
<meta http-equiv="Content-type" content="text/html; charset=utf-8">
<meta name="Keywords" content="">
<meta name="description" content="">
<meta name="Author" content="">
<title>Samisk kultur og norsk skole</title>
<link rel="stylesheet" type="text/css" href="ssh1.css" />
</head>

<body>
<p align=center>Tilleggsmateriale til boka <a href="ssh6-n.htm">Samisk skolehistorie 6</a>. <a href="http://www.davvi.no">Davvi Girji</a> 2013. <p>

<h2>Per Østerud:</h2>
<h1>Samisk kultur og norsk skole</h1>

<table border=2><tr><td><img src="perost.jpg" alt="" width=200><p><b>Per Østerud presenterer boka <i>Leve skolen</i>, Oslo 2004.
</b><br>(Foto: Svein Lund)</td>
<td><b>Forsøksrådet for skoleverket, som eksisterte fra 1954 til 1984, ga ut tidsskriftet <i>Forsøksnytt</i>. Nr 15-1984 var et spesialnummer om samisk skole. Vi har her lagt ut alle artiklene i dette bladet. Her følger lederartikkelen av Per Østerud, med linker videre til andre artikler i bladet.
<p>
Per Østerud er født 1928 på Romerike i Akershus. Han tok embetseksamen 1957 med pedagogikk hovedfag, norsk og historie, og underviste ved lærerskolene i Tromsø,  Elverum og Hamar. Han hadde flere oppdrag for Forsøksrådet for skoleverket, og var leder av dette 1981-84. Deretter var han rektor ved Sagene lærerskole og seinere seniorrådgiver ved Høgskolen i Oslo. Han har gitt ut ei rekke bøker om skolespørsmål. </b></td>
</tr></table>

<p><i>«Det er skam at vi som nå er ferdige med skolen ikke har fått lære noe om oss selv eller vårt eget miljø. Verre vil det være om heller ikke de som går i dagens skole, skal få undervisning i lokalorienterte emner.»</i>

<p>Utsagnet er hentet fra <a href="halvari-tn.htm">Bjørnar Halvaris artikkel</a> om lokalorientert undervisning i Polmak. Som eksempel på lokalorientert undervisning i samiske samfunn nevner han laksefiske i Tana gjennom tidene, jordbruket i Tanadalen, samene som etnisk gruppe — tenkemåte og levesett.

<p>Gjennom delprosjektet innen feltet skole — nærmiljø har Forsøksrådet fått øynene opp for den samiske utfordringen i norsk skole. Hensikten med dette temaheftet om samisk kultur og norsk skole er først og fremst å rette søkelyset mot noen sentrale skolespørsmål i samiske områder.

<p>Samtlige artikler bygger på et ønske om å se disse spørsmålene i sammenheng med den samiske minoritetskulturens framtid. Dette er formulert slik i <a href="anton-tn.htm">artikkelen om samisk samfunn og lærerutdanning</a>: Grunnlaget for det hele vil være en anerkjennelse av samisk kultur som likeverdig med, og like reell som, norsk kultur. Dermed vil samene i prinsippet få de samme muligheter som de norske til å ta hånd om egen kultur og utdanning.

<p>De tre første artiklene i dette nummeret av Forsøksnytt er innlegg fra et seminar om samisk lærerutdanning som Forsøksrådet arrangerte i Kautokeino i fjor.

<p>Forsøksnytt bringer dessuten et sammendrag av Hoëmutvalgets innstilling om samisk lærerutdanning, som forelå i januar.

<p>Det er langt fram for samene vil ha oppnådd likeverdige muligheter for sin kultur i norsk skole. Først i 1967 ble begynneropplæring på samisk en realitet ved at det ble opprettet A-klasser i Karasjok og Kautokeino. Seinere gikk en også i prinsippet over fra å betrakte samisk språk og kultur som et middel i undervisningen til å se dette som forutsetningene for arbeidet i skolen. Men en rekke forhold virker begrensende for at skoler i de samiske områder kan knytte undervisningen til samisk språk og kultur. Bjørn Kværnrud, som er lærer ved Karlebotn skole, har sammenfattet sine erfaringer om begrensende faktorer. Han sier:
 <dl>
<dt> - Vi har få samisktalende lærere</dt>
<dt> - Vi har helt utilstrekkelige rammer for samiskundervisning</dt>
<dt> - Vi har en timeplan og en organisering for øvrig som i praksis låser skolen i «norske» fag</dt>
<dt> - Vi har for dårlige samiskkunnskaper hos et flertall av elevene til at de kan bruke undervisningsmateriell på samisk (f.eks. det nye O-fagverket)</dt>
<dt> - Vi har sprikende syn på samiske spørsmål i nærmiljøet.</dt>
</dl>
Flere av disse punktene er utdypet nærmere i andre artikler. <a href="julie-tn.htm">Rektor Julie Eira</a> skriver om lærernes vanskelig arbeidssituasjon, bl.a. som en følge av manglende læremidler i og på samisk. <a href="edel-tn.htm">Edel Hætta Eriksen</a>, leder for Samisk utdanningsråd, skriver om behovet for samisktalende lærere og samisk lærerutdanning. I dag er nesten halvparten av de samisktalende lærere uten godkjent lærerutdanning. Samisk utdanningsråd har gjort en analyse av lærerbehovet og kommet til at det er behov for ca 200 nordsamisktalende lærere og for ca 15 lulesamisktalende og ca 15 sørsamisktalende.

<p>I pedagogisk litteratur om minoriteters skolesituasjon har jeg støtt på uttrykket pluralistisk integrasjon. Dette innebærer at minoritetsgrupper skal få mulighet til å beholde og videreutvikle eget språk og egen kultur, og at majoritetssamfunnet kan motta impulser fra minoritetene. Er ikke kimen til en slik pluralistisk integrasjon i ferd med å vokse fram? Det er den sterke etniske interessen hos den samiske befolkningen og troen på verdien av egen kultur som har lagt grunnlaget for et slikt syn.

<p>Artiklene i dette nummer av Forsøksnytt vil vise at vi som steller med skole og utdanning, har mye ugjort før samiske barn møter en skole der det å lære om seg sjøl og sitt miljø blir det viktigste.

<p>
<hr>
<p>

<p align=right>
<a href="ssh6-n.htm#innhold"> Samisk skolehistorie 6</a>
<p>
</body></html>
