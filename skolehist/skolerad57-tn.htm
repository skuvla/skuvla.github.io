<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
<meta http-equiv="Content-type" content="text/html; charset=utf-8">
<meta name="Keywords" content="">
<meta name="description" content="">
<meta name="Author" content="">
<title>Undervisning i samisk språk og kultur</title>
<link rel="stylesheet" type="text/css" href="ssh1.css" />
</head>

<body>
<p align=center>Tilleggsmateriale til boka <a href="ssh6-n.htm">Samisk skolehistorie 6</a>. <a href="http://www.davvi.no">Davvi Girji</a> 2013. <p>
<h2>Skolerådet for indre Finnmark: </h2>
<h1>Undervisning i samisk språk og kultur</h1>
<table border=2><tr><td><b>Skolerådet for indre Finnmark var et samarbeidsorgan mellom skolestyrer og skoleadministrasjon i kommunene Kautokeino, Karasjok og Polmak. Samekomiteen foreslo i 1959 å utvide rådet med Tana, Kistrand og Nesseby, men det ser ikke ut til at dette blei gjennomført. Initiativtaker var daværende skolesjef i Karasjok. Bjørn Aarseth skriver om skolerådet i <i>Norsk samepolitikk 1945-90</i>: <i>"Rådet virket positivt til å samordne skolespørsmål for de tre samekommunene og tok opp felles pedagogiske problemer, men rådet fikk ikke særlig tilslutning i skolestyrene for sine anbefalinger om større rom for samisk språk og kultur i skolen."</i></b></td>
</tr></table><p>

<b>Møteboka for Skolerådet for indre Finnmark, møte 30/3 og 1/4.57</b><p>

Sak 5. <u>Undervisning i samisk språk og kultur.</u><p>
Ref. skriv fra Samisk råd av 17/10.1954, skriv av 19. nov. 54 fra fylkesmannen i Finnmark, skriv av 16/3.56 fra skoledirektøren i Finnmark, skriv av 23/3.56 fra fylkesmannen i Finnmark, utskrift av møteboka for Samisk råd, sak 17/56, skriv av 1/10.56 fra fylkes­mannen i Finnmark sammen med påtegning datert 3/10.56 av skoledirektøren, 15/2.57 av departementet og 8/3.57 av skoledirektøren.<p>

Skolerådets medlemmer drøfta saken grundig og nedsatte ei utvalg for å komme fram med en innstilling. Til medlemmer ble valgt L. Lind Meløy, J. Tapio og Alfred L. Larsen, Utvalget la fram et utkast i møtet 1. april. Utkastet dannet grunnlag for diskusjon om spørsmålet.<p>

Enstemmig ble vedtatt følgende:<p>

Skolerådet for indre Finnmark vil tilrå for skolestyrene i Kautokeino, Karasjok og Polmak at det blir avgitt følgende uttalelse:<p>

Skolestyrene er klar over at det settes spesielle krav til skolen i de samisktalende og språkblanda distrikter, samtidig som en mest mulig bør opprettholde fellesskapet med skolen ellers i landet.<p>
	Den nåværende ordning med fellesklasser for samisktalende og norsktalende barn opprettholdes. Leseundervisningen bør ta sikte på å lære barna å lese både samisk og norsk. Det ser ut for at ordbildemetoden kan være vel egnet for gjennomføring av dette, skolestyrene mener at en bør ta sikte på å skaffe småskolen lærere som kan samisk. Lærere som er tilsatt i samisktalende distrikter må få høve til å ta et semester i samisk ved Universitetet i Oslo, på samme vilkår som prestene.<p>
	I kristendomskunnskap gjennomgåes stoffet både på samisk og norsk og barna stilles fritt i hva språk de vil bruke. I kirkehistorie må gis innføring i samenes kristning og religiøse liv særlig læstadianismen. Heimstadlære vil gi godt høve til innføring i samisk sed og skikk og den grunnleggende historieundervisning. I historie bør det gjennom alle skoleår legges stor vekt på å få med stoff fra samisk kulturhistorie, Nord-Skandinavias politiske historie. I naturfag og geografi gis grundigere kjennskap til dyreliv, planteliv og næringsliv i de samiske områder av Skandinavia.<p>
	Kautokeino, Karasjok og eventuelt Polmak bør få reindriftslinjer samt samisk skriftlig som valgfritt fag i framhaldsskolen eller i den linjedelte ungdomsskolen.<p>
	Samisk handarbeid og sløyd må bli tatt med i planen både for folke- og framhaldsskolen.<p>
	For å få gjennomført dette skoleprogrammet, vil skolestyrene tilrå at det gis ut følgende hjelpebøker utenom de lese- og lærebøker som allerede er planlagt eller under arbeid.<br>
	1 Lærebok i samisk historie med dobbelt tekst som har med stoff fra de felter som tidligere er nevnt.<br>
	2 Hjelpebok i flyttsamekunnskap med dobbelt tekst.<br>
	3 En enkel samisk språklære.<p>
Skolestyrene forutsetter at det blir nedsatt et planutvalg som får til oppgave å omarbeide de gjeldende skoleplaner slik at det kan bli plass for det samiske stoff som allerede er nevnt foran.<p>
	Videre foreslår medlemmene Tapio, Olsen, Ellen Marie Anti, Magnus P. Siri og Meløy at det fattes slikt vedtak:<br>
	Oppretting av samisk linje ved Finnmark landsgymnas bør utstå til en ser hva oppslutning det blir når det gjelder samisk som valgfritt fag i framhaldsskolen eller den linjedelte ungdomsskolen.<p>
	Medlemmene Alfred L. Larsen, Syverstad og Eliassen foreslår følgen­de vedtak: <p>
For å hjelpe den samiske folkegruppe til artium opprettes det forsøksvis en samisk linje ved Finnmark landsgymnas med samisk som hovedfag. <p>

Rett utskrift.<br>
L. Lind Meløy.

<p>

<p align=right>
<a href="ssh6-n.htm#innhold"> Samisk skolehistorie 6</a>
<p>
</body></html>
