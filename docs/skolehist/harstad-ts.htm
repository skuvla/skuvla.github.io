<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
<meta http-equiv="Content-type" content="text/html; charset=utf-8">
<meta name="Keywords" content="">
<meta name="description" content="">
<meta name="Author" content="">
<title>Oahppi bággehii sámegiela Harstad skuvlii</title>
<link rel="stylesheet" type="text/css" href="ssh1.css" />
</head>

<body><p align=center>Lasseartihkkal <a href="ssh5-s.htm">Sámi skuvlahistorjá 5</a>-girjái. <a href="http://www.davvi.no">Davvi Girji</a> 2011. <p>
<h2>Asbjørg Skåden: </h2>
<h1>Oahppi bággehii sámegiela Harstad skuvlii</h1>
<p><table border="2"><tr><td><img src="annragnhild.jpg" alt="" width="200"><p><b>Ann Ragnhild Broderstad</b><br>(Govva: Ellen Berit Dalbakk)</td> <td><b>Ann Ragnhild Rasmussen (dál: Broderstad) f. 1964, lea Skániin eret. Dá muitaluvvo mo manai go son váccii joatkkaskuvlla Harštas ja gáibidii sámegiela fágan. Joatkkaskuvlla maŋŋá son logai medisiinna Romssa universitehtas ja dál son bargá Sámi dearvvašvuođadutkanguovddážis dutkin.<p>
Čálli Asbjørg Skåden, r. 1946 lea Skániin eret ja lea bargan máŋgga jagi oahpaheaddjin Skániin, erret eará sámegielas. Son jođiha girjelágádusa Skániid girjie. <p>Dát artihkkal prentejuvvui Sámi Áigi-aviissas 19.12.1980. </b></td><td><img src="asbjorg.jpg" alt="" width="250"><p><b>Asbjørg Skåden</b><br>(Govva: Svein Lund)</td> </tr></table> <p>
Ann-Ragnhild Rasmussen vázza vuosttas jagi Harstada joatkkaskuvllas. Go son skuvlajagi álggus geahčadišgođii válgafágafálaldagaid, de gávnnai son girjjalašvuoda, elektronikka, gymnastihka, ránskka, drama ja duoji. Sámegiella i gávdnon dáid searvvis. Su mielas orui dát hui artet go diehta ahte Harstada joatkkaskuvla lea sámeguovllus gosa sámenuorat bohtet skuvlla vázzit.<p>
	Son manai de studiedárkkasteaddji lusa gullat makkar vejolašvuodat leat oažžut sámegieloahpaheami dán skuvlajahkai. Doppe biehttaledje álfarot.<p>
	Ragnhild Engelskjønn, guhte lea su oahpaheaddji ávžžuhii su mannat njuolgga dálaš rektora Solema lusa. Rektor Solem čujuhii ahte Harstada joatkkaskuvllas váilot sihke ruđat ja oahpaheaddjit ovtta oahppai čađahit sámegieloahpaheami.<p>
	Ann-Ragnhild Rasmussen válddii de ieš oktavuođa Kárašjoga joatkkaskuvlla rektoriin, Jon Eldar Einejordain, guhte maiddai lea áirras Sámi Oahpahusráđis. Einejord árvalii oahpaheami brevaid bokte Kárašjoga joatkkaskuvllain masa Harstada joatkkaskuvla mieđai.<p>
	Muhto i Harstada joatkkaskuvla dohkkehan sámegiela nu gohčoduvvon praktihkalaš-estetihkalaš fágan. Oahppiin galget golmma skuvlajagis leat 80 diimmu praktihkalaš-estetihkalaš oahpaheapmi. Ann Ragnhildis gartet 78 diimmu ja báhca nie artiuma haga.<p>
	Dattege dáhtui Ann-Ragnhild sámegiela válgafágan ja sus lea dál brevaoahpaheapmi Kárašjoga joatkkaskuvllain. Boahtte jagi ferte son almmatge deavdit dán guovtti diimmu vai oažžu 80 d/v.<p>
	Mi dárbbašat eambbo seamma lágán nuoraid go Ann-Ragnhild Rasmussen. Mis leat juo olut ja lasi leat šaddamin dáppe Njárggas.<p>
	Muhto imaštat manin o.m.d. ránska ja elektronihkka leat praktihkalaš-estetihkalaš fágan ja sámegiella i.<p>

<b>Govvateaksta:</b><br>
Ann-Ragnhild Rasmussen lea vuosttas oahppi Harstad joatkkaskuvllas geas lea sámegiella fagan.<p>

<p align=right>
<a href="ssh5-s.htm#sisdoallu"> Sámi skuvlahistorjá 5</a>
<p>
</body></html>
