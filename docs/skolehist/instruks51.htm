<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
<meta http-equiv="Content-type" content="text/html; charset=utf-8">
<meta name="Keywords" content="">
<meta name="description" content="">
<meta name="Author" content="">
<title>Samisk som hjelpespråk</title>
<link rel="stylesheet" type="text/css" href="ssh1.css" />
</head>

<body>
<p align=center>Tilleggsmateriale til boka <a href="ssh6-n.htm">Samisk skolehistorie 6</a>. <a href="http://www.davvi.no">Davvi Girji</a> 2013. <p>
<h2>Harald Lunde:</h2>
<h1>Samisk som hjelpespråk</h1>
<table border=2><tr><td><img src="lunde.jpg" alt="" width=200><p><b>Harald Lunde
</b><br>(Foto: Mediås: Skoledirektørembetet i Norge)</td>
<td><p><b>Det er knapt noe styrende dokument i norsk skolehistorie som har overlevd så lenge som "Wexelsen-plakaten" eller "Instrux angaaende brugen af lappisk og kvensk som hjælpesprog ved undervisningen i folkeskolen af 18. april 1898". Denne blei lenge svært aktivt brukt og forsvart av skolemyndighetene.  I etterkrigstida blei det for alvor stilt spørsmål om instruksen burde revideres eller avskaffes. Likevel var instruksen gjeldende rett fortsatt i 1951, da dette brevet blei skrevet. <p>
	Harald Lunde (1896-1978) hadde da nettopp overtatt som skoledirektør i Finnmark etter Lyder Aarseth. Aarseth var ingen ivrig fornorsker som hans forgjengere, og han har trolig unnlatt å sende ut instruksen til skolene. På noen skoler var man derfor i tvil om hvilke regler som gjaldt for bruken av samisk i skolen, og Kautokeino skolestyre ba skoledirektøren om å få tilsendt instruksen. Dette brevet er skoledirektørens svar. Det viser de svært delte synspunkta som skoleinspektørene da ga uttrykk for.</b></td>
</tr></table>
	<p align=right>									13. desember 1951
<p>
Kautokeino skolestyre<br>
Kautokeino
<h3>
Samisk som hjelpespråk. Skolestyresak nr. 193/51.</h3>

Vedlagt sendes Dem instruksen av 18/4. 1898 som De ber om. <P>
	Så vidt en kan se, er det ikke foretatt noen endringer i den, men i slutten av 1949 har departementet tatt opp spørsmålet om samisk som undervisningsspråk ved enkelte skoler i Finnmark og herunder er da spørsmålet om endringer i instruksen kommet opp.<p>
	Skoledirektøren innhentet uttalelser fra skoleinspektørene i Karasjok, Nesseby og Tana og gav sjøl en uttalelse til departementet den 1.februar 1950. <a href="laarseth-kud-tn.htm">Avtrykk av dette brev legges ved.</a><p>
	Instruksen ble sendt de ovenfor nevnte skoleinspektører og lærer Anders Bongo til uttalelse og forslag om eventuelle endringer. Svaret fra Anders Bongo er det mest utførlige. Det er datert 17/3.1950. Det er skrevet på maskin, og en går ut fra at skolestyret kan få gjenpart av det av Bongo.<p>
	Skoleinpektør Hoem, Nesseby, sier at instruksen er god og bør ikke endres.<P>
	Skoleinpektør Meløy, Karasjok, peker på at "ein kan få inntrykk av at det etter instruksen ikke er høve til å bruke omsetting frå ein skreven eller prenta samisk tekst til norsk. Dette bør det være høve til."<P>
	Skoleinpektør Persen, Tana, mener at en ikke lenger har bruk for noen instruks i det hele tatt, men er enig i at samisk bør brukes som hjelpespråk i skolen i samedistrikt.<P>
	En kan ikke se at skoledirektør Aarseth har sendt departementet noen uttalelse om endring i instruksen.<P>

Finnmark skoledirektørkontor<p>

Harald Lunde<P>


<p align=right>
<a href="ssh6-n.htm#innhold"> Samisk skolehistorie 6</a>
<p>
</body></html>
