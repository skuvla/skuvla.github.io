<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
<meta http-equiv="Content-type" content="text/html; charset=utf-8">
<meta name="Keywords" content="">
<meta name="description" content="">
<meta name="Author" content="">
<title>Samisk som undervisningsspråk</title>
<link rel="stylesheet" type="text/css" href="ssh1.css" />
</head>

<body>
<p align=center>Tilleggsmateriale til boka <a href="ssh6-n.htm">Samisk skolehistorie 6</a>. <a href="http://www.davvi.no">Davvi Girji</a> 2013. <p>
<h2>Lyder Aarseth</h2>
<h1>Samisk som undervisningsspråk</h1>

<table border=2 cellpadding=10 bgcolor="#ffcf77"><tr><td><img src="lyderaarseth1.jpg" alt="" width=200><p><b>Lyder Aarseth
</b><br></td>
<td><p><b>Dette brevet er skrevet av daværende skoledirektør Lyder Aarseth som svar på forespørsel fra Kirke og Undervisningsdepartementet. Det forteller mye om i hvilken grad man hadde samisktalende lærere rundt 1950 og også om hvilke holdninger enkelte skolestyrer hadde.<p>
	Lyder Aarseth (1886-1951) kom fra Sunnfjord og hadde lærerutdanning fra Volda. Han var lærer i Vevring, Skjervøy og Kautokeino. Han var skoledirektør fra 1933 til 1951 med unntak av perioden 1941 til 1945 da han var avsatt av nazistyret. Han hadde i perioder verv som ordfører i Kautokeino, fylkesordfører i Finnmark og formann i Vest-Finnmark lærerlag.  </b></td>
</tr></table><p>

<p align=right>1. februar 1950<p>

<b>Kirke- og Undervisningsdepartementet,</b><br>
3. skolekontor,<br>
Oslo



<p><b>Samisk som undervisningsspråk ved enkelte skoler i Finnmark og opplæring i samisk ved Tromsø lærerskole.</b>

<p>Med brev fra det vyrde departement av 3/11 f. å. mottok jeg denne sak med vedlegg under mitt nærvær i Oslo, og den 6/11 ga jeg en foreløpig uttalelse.
Siden har jeg lagt spørsmålet fram for skoleinspektøren i Karasjok som er en av dem som står direkte oppe i arbeidet med opplæring av barn i sterkt språkblandet distrikt. Jeg viser til hans uttalelse av 3. januar d. å.
Jeg vil videre uttale:

<p>1. Jeg viser til det professor Bergsland skriver side 13 i sin betenkning av 16/12-1948 og siterer:
"Etterhvert som planene settes i verk i de distrikter hvor det praktiske behovet er størst, bør det foretas pålitelige undersøkelser av samenes ønsker og behovet i de øvrige distrikter med samisk befolkning."<br>
I forbindelse med spørsmålet Samiske skole- og opplysningsspørsmål har jeg innhentet uttalelse fra de skolestyrer hvor der fremdeles er noe språkblanding av betydning, og spurt om behovet for lærere som kan bruke samisk som hjelpespråk i opplæringen.<p>
De fem skolestyrer som mest berøres av dette, svarer slik:<p>


<table border="1">
  <tr>
    <td width="88">&nbsp;</td>
    <td width="212">Trenger lærere som kan samisk</td>
    <td width="105">Har</td>
    <td width="67">Mangler</td>
  </tr>
  <tr>
    <td>Kautokeino</td>
    <td>7</td>
    <td>5</td>
    <td>2</td>
  </tr>
  <tr>
    <td>Karasjok</td>
    <td>5</td>
    <td>1 + inspektøren</td>
    <td>4</td>
  </tr>
  <tr>
    <td>Polmak</td>
    <td>3</td>
    <td>0</td>
    <td>3</td>
  </tr>
  <tr>
    <td>&nbsp;</td>
    <td>15</td>
    <td>6</td>
    <td>9</td>
  </tr>
</table>
<p>
Nesseby svarer at samisk egentlig ikke er nødvendig i opplæringen, men det er ønskelig at lærerne i noen kretser kan samisk for å få en intimere samhørighet mellom barn og lærer. Jeg legger mye vekt på dette. Det er uttalt av skoleinspektøren som er av norsk ætt men født og oppvokset i Nesseby og kan samisk fullkomment.

<p>Tana: Skoleinspektøren, som sjøl er same, uttaler bl.a.:<br>
"Så lenge sine elever har bruk for samisk og finsk som hjelpespråk innen rimelighetens grenser i skole og heim for om mulig å lette bedre kunnskap i norsk, er jeg moralsk forpliktet til å yte bistand, heretter som tidligere."<br>
Resultatet blir at av de 15 skoleposter vi har hvor det er særlig påkrevet å ha lærere som kan samisk, har vi nå 6 og mangler altså 9.<br>
Jeg er kjent med at i Karasjok har skolestyret gått i gang med kurs for lærere som vil lære samisk, og der går 6 lærere. Derved vil "førstehjelpen" omtrent være gitt.

<p>2. Noe av det som gjør opplæring i samisk vanskelig, er at vi ikke har noen praktisk lærebok i språket. Vi har lærde verker, men de egner seg ikke til elementær opplæring. Jeg støtter her det professor Bergsland skriver i betenkningen nederst på side 12. Dette er hva reindriftssamene bad om på sitt landsmøte i Tromsø i 1948.

<p>3. Videre støtter jeg det som professor Bergsland skriver om å oppmuntre og hjelpe samisk ungdom til lærerutdanning. Disse som har samisk som morsmål, vil ikke trenge så særlig mye opplæring for å kunne bruke språket som hjelpespråk, og denne rettledning vil de uten at det gikk ut over de øvrige lærerskolefag få ved Tromsø lærerskole.

<p>4. Men det kunne kanskje være bedre om de fikk opplæringen i særskilt kurs etter eksamen, når de utdannede er klar over om de vil ta post i kretser hvor samisk som hjelpespråk er påkrevet. Det er nemlig ikke almindelig at samer som har lærerutdanning, tar post i de særskilte samedistrikter. Gjorde de det, ville vi omtrent ha dekket det underskott av lærere som kan samisk, som vi nå har.

<p>5. For lærerskoleelever som ikke kan samisk, vil det ikke gå an å legge faget inn i leseplanen ved lærerskolen. Etter den skissering professor Bergsland trekker opp, må en for lærere som ikke kan samisk, regne 2 års studietid enten før eller etter lærereksamen.

<p>6. Inntil noe bedre kan bli, rår jeg til at der settes i gang elementære kurser i samisk i ferien enten ved Tromsø lærerskole eller vekselvis i samedistriktene Kautokeino, Karasjok og Polmak, så snart vi får den i punkt 2 nevnte elementære lærebok i samisk og det blir klart om elever vil melde seg.
Tidligere hadde vi en lærebok av en Nilsen som i sin tid var sogneprest i Kistrand. <a href=#[1]>[1]</a> Den var både elementær og populær. Da jeg leste samisk i 1913-14, var opplaget utsolgt, og boka skulle ikke komme i nytt opplag for den var mangelfull. Her var bare det beste godt nok, og siden har intet vært bedre enn noe.

<p>Instruksen av 1898 skal jeg komme tilbake til i særskilt skriv.
<p>Vedleggene går tilbake samt<br>
1.	Uttalelse fra skoleinspektøren i Karasjok.<br>
2.	Uttalelse fra Nesseby skolestyre.<br>
3.	Uttalelse fra skoleinspektøren i Tana.

<p>FINNMARK SKOLEDIREKTØRKONTOR<br>
L. Aarseth

<p>
<hr>
<p>
<a name="[1]">[1] <note>Sigv. Nielsen: </note><a href="http://www.nb.no/utlevering/contentview.jsf?&urn=URN:NBN:no-nb_digibok_2006112101077#&struct=DIVP193"><note>Lappisk elementærlærebog</note></a>.<note> Kristiania 1882.</note> 
<p>
<hr>
<p>

<p align=right>
<a href="ssh6-n.htm#innhold"> Samisk skolehistorie 6</a>
<p>
</body></html>
