<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
<meta http-equiv="Content-type" content="text/html; charset=utf-8">
<meta name="Keywords" content="">
<meta name="description" content="">
<meta name="Author" content="">
<title>Oahpaheaddji beana</title>
<link rel="stylesheet" type="text/css" href="ssh1.css" />
</head>

<body><p align=right><a href="beana-tn.htm"><img src="norflagg.jpg"> På norsk</a></p>
<p align=center>Lasseartihkal <a href="ssh6-s.htm">Sámi skuvlahistorjá 6</a>-girjái. <a href="http://www.davvi.no">Davvi Girji</a> 2013. <p>
<h2>Elle Márjá Vars:</h2>
<h1>Oahpaheaddji beana</h1>
<table border=2><tr><td><img src="ellemarja1.jpg" alt="" width=300><p><b>Elle Márjá Vars 
</b><br>(Foto: Svein Lund)</td>
<td><p><b>Elle Márjá Vars lea riegádan 1957 ja bajásšaddán Láhpoluobbalis, Guovdageainnus. Son váccii vuođđoskuvlla Guovdageainnus, joatkkaskuvlla Guovdageainnus ja Álttás. Son lea vázzán oahpaheaddjiallaskuvlla Álttás ja lea lohkan sámegiela vuođđofága Romssas ja journalistihka/servodatfága ja dulkaoahpu Sámi allaskuvllas.
	Elle Márjá lea bargan vuođđoskuvlaoahpaheaddjin ruoŧa- ja norggabeale Sámis, giellakonsuleantan, journalistan, dulkan ja jorgaleaddjin. Son lea leamaš aviisa Áššu ja Š-bláđi váldodoaimmaheaddjin, NSR' ja Sámi dáiddárráđi čállin. Son lea jorgalan máŋga artihkkala Sámi skuvlahistorjá-girjjiide.<p>
	Elle Márjá lea čállán máŋga girjji sihke mánáid, nuoraid ja rávesolbmuid várás. Son lea čállán buot iežas girjjiid davvisámegillii, muhtin girjjit leat jorgaluvvon dárogillii, inuihtagillii ja eará sámegiel suopmaniidda.
Son lea ee. čállán nuoraidgirjji <a href="katja-ts.htm">Kátjá</a>, mas mii leat bájuhan oasi skuvlla birra.<p>
Dikta "Oahpaheaddji beana" lei almmuhuvvon girjjis <i>Savdnjiluvvon nagir</i>. </b></td>
</tr></table><p>

Mus lei hui lihkku skuvllas <br>
Mus lei máilmmi jierbmás allaoahppan oahpaheaddji <br>
Ii gávdnon máilmmi historjjás mihkkege <br>
maid son ii diehtán<p>

Sus lei stuora, guoira guhkesjuolggát girjját beana <br>
Divrras allaoahppan beana čilgii oahpaheaddji diehtetmeahttun mánáide <br>
Jierbme beana, mas lea guhkes sohkatávval ja nanu duogáš, čilgii son <br>
Ja čájehii govaid ja filmmaid <br>
čálii ja muitalii dan historjjá<p>

Mánná go juo ledjen rámppostin iluin:<br>
Mis lea maid beana! Ahči beana.<br>
Dat easkka lea albma jierbme beana!<br>
Dat lea dušše dábálaš sámibeana,<br>
čilgii oahpaheaddji<br>
Dakkár maid oažžu nuvttá vaikko gos<br>
Mu beana mávssii vielppisin juo mágga duháha<br>
Ja buot dan máttut leat vuoitán<br>
gudnibálkášumiid viissisvuođaset dihtii<p>

Rašes máná váibmu vardigođii<br>
Heahpanin! Vuoi mot heahpanin!<br>
Go diekkáriid ges oahpaheaddjái dadjen!<br>
Dego livččen oaivvildeame ahte min beana<br>
lea seamma buorre go oahpaheaddji beana<br>
Vaikko ieš dieđán<br>
ii mis goit leat mihkkege buriid<p>

Oahpaheaddjái lea vissa oba somá <br>
Son ferte leat oba lihkolaš <br>
Gean máttut várra leat leamaš áivve bassi gonagasat <br>
Dakkárat geain vuovttat guhkkot ain mannjel jápmima nai<br>
Sus geas dakkár beana lea mas lea nu guhkes historjá <br>
man birra sáhtii ollu skuvladiimmuid muitalit<p>

Giittán buori<br>
allaoahppan oahpaheaddji<br>
Go nu dárkilit ja viššalit<br>
gillii iežas beatnaga birra muitalit<br>
diehtetmeahttun sámi mánáide<br>
In ge goasse goasse sáhte<br>
vajálduhttit<br>
Dan allaoahppan jierbme<br>
oahpaheaddji beatnaga<p>

<p align=right>
<a href="ssh6-s.htm#sisdoallu"> Sámi skuvlahistorjá 6</a>
<p>
</body></html>
