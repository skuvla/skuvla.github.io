<!DOCTYPE HTML PUBLIC "-//W3C//DTD HTML 4.0 Transitional//EN"><html><head>     
                 <meta http-equiv="content-type" content="text/html;
charset=utf-8"><meta name="keywords" content="Sámi skuvlahistorjá, skuvla,
sámegiella, oahpahus"><meta name="description" content="Sámi skuvlahistorjá-3/4
Árvvoštallan áigečállágis Sámis nr. 8"><meta name="author" content="Harald
Gaski"><title></title><link rel="stylesheet" type="text/css" href="ssh1.css"
/></head><body><p align=right><a href="arv-hg34-s.htm"><img src="samleavg.jpg">
Sámegillii</a><p align=center>Samisk skolehistorie - 3/4 - Bokmelding i bladet
Sámis nr.8, desember 2010
<h2>Harald Gaski:</h2>    <h1>Samisk skolehistorie 3-4</h1>
<h4>
Oversatt til norsk ved Siri Broch Johansen</h4>

Man kan alt nå si at redaksjonen i Samisk skolehistorie fortjener all den ros
som den kan få! Hovedredaktør Svein Lund sammen med medredaktørene Elfrid Boine,
Siri Broch Johansen og Siv Rasmussen har gjort et imponerende arbeid med
prosjektet. Selv om det har vært mange slags motstand, har verken redaksjonen
eller forlaget, Davvi Girji, gitt opp.<p>
Nå har alt fire bøker i serien kommet ut, og to til er bebudet. Slike tjukke
bøker kommer vanligvis ut som resultat av store forskningsprosjekter, men Samisk
skolehistorie er overhodet ikke finansiert som forskningsprosjekt. Redaksjonens
prosjekt passer ikke inn i nåtidens rigide forståelse av forskningsbegrepet,
for det bringer ikke bare forskningsresultater, men det har også tatt med
fortellinger fra dagliglivet og enkeltpersoners private erfaringer fra egen
skolegang. Derfor faller prosjektet mellom to stoler. Dette har både vært til
fordel og ulempe for prosjektet. Det har vært en fordel fordi det har gitt rom
for å utgi flere private og personlige vitnesbyrd, ikke bare nøytrale og såkalte
objektive utredninger, og det har vært en ulempe av akkurat samme grunn, at
prosjektet er forskjellige steders samiske skolehistorie, ikke like mye hele
Sámis felles skolehistorie.<p> 
I denne teksten tenker jeg ikke å vurdere enkeltartikler, selv om man også kunne
gjort det, men denne gangen har jeg heller lyst til å skrive mer helhetlig om
prosjektet Samisk skolehistorie, slik som det har vært fram til nå. Det er mulig
fordi fire bøker er utgitt. Den innsnevringen i forhold til tema som skjer når
man setter et eller annet ord foran ordet historie, slik som her skole-, gir
mulighet til å konsentrere seg om mindre deler heller enn å legge fram hele
nasjonens historie, men på den annen side kan det også bidra til å forsterke
eksisterende grenser og forskjeller. Når f.eks. Lars Ivar Hansen og Bjørnar
Olsen skrev sin samiske historiebok, løftet de same-begrepet til et slikt
abstraksjonsnivå at det ble mulig å skrive om hele det samiske området uten å
nevne spesielt f.eks. sør-, lule-, sjø- eller andre samiske områder eller
geografisk avgrensede etnografiske kategorier. Jeg har også forsøkt, i min egen
lille litteraturhistorie, å bruke og framheve den fellessamiske historien med
begrunnelse i at det er mer som binder sammen enn som deler. Man kan gjerne
kalle det for et essensialiserende pan-samisk forsøk, men målet med dette er jo
å se den samiske nasjonen omtrent på samme måte som om f.eks. Norges
litteraturhistorie ble skrevet i henhold til folks språklige og etniske
tilhørighet.<p>
Samisk skolehistorie har samlet forbløffende mange opplysninger som framover vil
bli både dyrebare og nyttige redskaper for enhver som ønsker å bli kjent med
sine foreldres og forforeldres skolegang. Nettopp derfor er den delen som gjør
at prosjektet ikke er forskning, spesielt viktig. Personlige fortellinger og
menneskers egne erfaringer gjør lesingen interessant, og burde få både
forfattere og filmskapere til å oppdage hvilket rikt materiale denne samlingen
er å bygge på til en fiktiv føljetong.<p>
Det er også viktig å minne om at Samisk skolehistorie ikke kommer ut bare som en
bokserie, men også på nettet: https://divvungiellatekno.github.io/skuvla. Her er det masse
ekstraopplysninger som gjør prosjektet muiltimedialt. Jeg ville ikke blitt
overrasket dersom hele prosjektet ble gjort intermedialt, slik at lesere kunne
kommentere ting i teksten, men til det ville det kanskje vært behov for større
personressurser. Jeg kan ihvertfall medgi at jeg har brukt mange timer på
nettet, og jeg har lest både avisutklipp, starten på læremiddelhistorien (som
selvsagt er spesielt interessant for en leder i en faglitterær forfatterforening), rikholdige
opplysninger om arkiv og dokumenter, stedsnavnslister og selvsagt
litteraturlister. Introduksjonen til prosjektet foreligger på fem språk: norsk,
svensk, finsk, engelsk og russisk. Prosjektet ønsker å nå mange.<p> 
	Samisk skolehistorie 1 kom ut alt i 2005, og nr. 4 kom sist høst, så
prosjektet har alt feiret fem år. Dette prosjektet har bragt så mye materiale
fram i lyset at det gjerne kunne fortsatt i fem år til, men da er det kanskje
fare for at de som arbeider med det blir trøtte fordi det har vært så lite
pengestøtte til dette viktige arbeidet. Selv om jeg forstår at Norges
forskningsråd er motvillige til å støtte dette prosjektet (se mer lenger ned),
er det svært underlig at Utdanningsdepartementet ikke bevilger penger til dette,
og fullstendig uforståelig hvis det medfører riktighet slik som redaksjonen
skriver, at departementet rett og slett har nektet sitt eget direktorat å
støtte Samisk skolehistorie.<p>
I starten nevnte jeg at Samisk skolehistorie langt på vei er et
forskningsprosjekt, men samtidig som jeg sier det, må jeg også trekke fram at
dersom det hadde vært et reint forskningsprosjekt, er det noen sider ved det som måtte vært vurdert nærmere. Da hadde det vært behov for mer
syntetiserende artikler som binder sammen rapportene fra de forskjellige
områdene. Slik som bøkene er nå, gir de et godt bilde av folks personlige
opplevelser, men leserne tilbys først og fremst mange enkeltbilder, det samlende
bildet av hele gruppa mangler. Samisk skolehistorie i sin nåværende form er
samenes skolehistorie fordi folk forteller sin egen historie, men det blir helt
opp til leseren å samle alle vitnesbyrdene fra forskjellige områder til en
felles historie. Dette er selvsagt et klart valg som redaksjonskomiteen har
tatt, og som bidrar til at serien blir stor, for samer har nok mye å fortelle om
deres egne skoleerfaringer. Til sammen i alle fortellingene ser vi at det er
mange fellestrekk i hele Sápmi, men likevel blir det Sápmi som presenteres svært
fragmentert og lokalorientert i stedet for å tilby et større samlende bilde av
samisk nasjonal skolehistorie. Jeg tviler f.eks. på at det ville vært mulig å
skrive en Norges skolehistorie like oppdelt som denne bokserien, at hver enkelt
regions historie får så stor oppmerksomhet og at det som angår hele folket blir
overlatt til leseren å trekke sammen – nasjonsbygging vs. lokal
fragmentarisme.<p>
Jeg skriver ikke dette som kritikk, bare for å registrere at denne versjonen av
Samisk skolehistorie blir slik. Det er mulig og interessant å tenke seg andre
versjoner uten å kritisere den jeg har lest. Det betyr heller ikke at anmelderen
først etter at prosjektet går mot slutten kommer og forteller hvordan det ikke
skulle vært – det er heller iakttagelser som springer ut av lesingen, som man
ikke kunne skrevet før serien var kommet så langt som den er nå. Det betyr også
at redaksjonen har mulighet til å lage sammenfattende og samlende artikler til
den siste boka. Det ville knyttet prosjektet sammen, for i den første boka var
det gjort forsøk i retning av å skrive en helhetlig samisk skolehistorie. Fra
det vidtfavnende materialet som er samlet inn kunne man virkelig laget gode
sammenfattende artikler om samisk skolehistorie, men for å gjøre det kreves både
personlige og økonomiske ressurser som Samisk skoleprosjekt dessverre ikke har
fått, verken fra forsknings- eller skolemyndighetene.<p>
Det er virkelig merkelig at verken Utdanningsdepartementet (eller
“samedepartementet") har funnet dette prosjektet støtteverdig. De trenger
uansett ikke å være redde for at hemmeligheter skal brettes ut for
offentligheten – for vi vet jo likevel nå at fornorskningsforsøket ikke lyktes,
tvert imot knyttet det samene sterkere sammen og på sin måte var det med på å
starte den bevegelsen som etterhvert klarte å starte egne samiske skoler (så
langt som vi innholdsmessig kan si at vi i dag har egne samiske skoler). Akkurat
samiske skolers innhold – hva som gjør eller kunne gjøre en skole samisk – er en
ting som blir litt hengende mellom linjene, fordi de fleste kildene peker på
enten mangelfull undervisning eller at undervisningstilbud manglet helt, så
dette ville også vært en sak som kunne følges opp i seriens siste to bøker.
Eller har prosjektet alt blitt så stort at det blir en sjuende bok også, som
blir den som samler og analyserer, avveier og sammenligner, og til slutt lager
en felles all-Samisk skolehistorie. Eller kanskje hadde det vært en god tanke å
lage en slags "best of” –samling fra hele serien både på samisk og norsk, og
skrive en grundig introduksjon som trekker sammen det som serien har frambragt,
og som samtidig ser på hvilke utfordringer som ennå må overkommes før man får en
helhetlig samisk skolehistorie. For grunnmuren som Lund -redaksjonen har bygget,
er sterk og tåler mer og nye byggere også. Måtte de bli mange! Takk for arbeidet
deres fram til nå og lykke til videre!
<P>
<hr>
<P>
<h3>Kommentar frå redaksjonen</h3>
Redaksjonen er glad for Harald Gaski si gode og konstruktive bokmelding. Vi vil ta opp kritikken og forslaga hans til grundig vurdering. <br> Men dessverre har det snike seg inn ein faktafeil i bokmeldinga, og i samråd med Gaski har vi funne at vi vil korrigere dette.<br> 
Det er rett at både Utdanningsdepartementet/Kunnskapsdepartementet og Utdanningsdirektoratet konsekvent har avslått å støtte bokprosjektet. Men det er ikkje grunnlag for å si at departementet har instruert direktoratet direkte i denne saka.
"Samedepartementet" med skiftande namn har avslått å støtte bind 1 og 2, men ga støtte til bind 3. Ved ein feil blei det ikkje sendt søknad til dette departementet om støtte til bind 4. <p>
Svein Lund<br>
hovudredaktør
<p><hr><p>
<A HREF="ssh4-n.htm">Samisk skolehistorie 4 - startsida</A>
<P>
</BODY></HTML>




