<!DOCTYPE doctype PUBLIC "-//w3c//dtd html 4.0 transitional//en">
<html>
<head>
<meta http-equiv="Content-Type" content="text/html; charset=utf-8">
<meta name="Keywords" content="Sámi skuvlahistorjá, Samisk skolehistorie, skuvla, skole, sámi, samisk, Davvi Girji, Svein Lund, Elfrid Boine, Siri Broch Johansen">
<meta name="description" content="Samisk skolehistorie">
<meta name="Author" content="Svein Lund">
<title>Sámi skuvlahistorjá – seminára</title>
</head>

<body bgcolor=#ffffff>

<h2>Seija Guttorm:</h2> 
<h1>Sámi skuvlahistorjá 6 presentašuvdna</h1>
<h4>Semináras, Romssas 3.-4.4.2013</h4>

<table border=2 cellpadding=10 cellspacing=2><tbody bgcolor=#ffcf44> <tr>
<td><img src="seija8813.jpg" width="260"><p><b>Seija Guttorm</b><br>(Foto: Basia Głowacka)</td>
<td><b>Seija Guttorm (f. 1957) lea bajásšaddan Vuovdaguoikkas, Ohcejogas ja sus lea oahpaheaddjioahppu. Son lea bargan oahpaheaddjin Ohcejogas ja Kárášjogas. 2002 rájes son lea bargan Davvi Girjjis lágáduskonsuleantan, ja son lea hálddašan Sámi skuvlahistorjá-girjjiid álgo rájes. <br></b><p>
</td><td><img src="ssh6perm.jpg" width="260"></td>
</tr></tbody></table>
<p>
1. Čuovgagovva:<p>
Stuorra bargu lea dál loahpahuvvon. Vuosttas girjji ilbmamis dán girjái leat gollan 8 jagi, muhto bargu álggii juo 10 jagi dassái. Guhtta girjji lea dás ilbman, buot girjjit seamma stuorrát ja seammasullasaš hámis, muhto juohke girjjis leat iešguđetlágan fáttát mat leat guovddážis. Buot girjjit leat guovtti gillii: dárogillii ja sámegillii, davvi-, julev- ja máttasámegillii.
<p>
Ii leat leamaš nu ahte doaimmahusjoavkkus eai leat leamaš áššit maid birra almmuhit artihkkaliid. Barggadettiin leat gávdnon ollu dieđut maid eai livčče obba vuordánge gávdnot. Lea álot leamaš nu ahte lea šaddan guođđit eret ja garrasit válljet artihkkaliid gaskkas.
<p>
Sii leat vihkkedallan, guorahallan, evttohan, sihkkon, lasihan, ovttastahttán ja vaikko maid dahkan vai girjjiid sisdoallu šattašii nu buorre go vejolaš ja ahte dat attášii buoremus lági mielde duohta dieđuid sámiid skuvlavázzimis áiggiid čađa. Sii leat čoahkkimastán, čállán, muittuhusaid sádden, veahkehan, jearahallan, burgán arkiivvaid, johtán jna. Buot dáid sii leat dahkan vai dát girjjit šattašedje nu buorit go vejolaš dáid návccaiguin.
<p>
Girjjit eai leat artihkkalčoakkáldat, go dat lea nu ollu eanet go dat. Ráiddu lundui lea álggu rájes gullan ahte olbmuid, dábálaš sápmelaččaid, vásáhusat galget leat mielde girjjis ja addit lohkkái duođaštusa das mo sápmelaččat leat vásihan ja vásihit skuvlavázzima ja oppalohkái skuvlasystema man vuollái mii leat gullan. Iešguđetlágan olbmot iešguđetlágan vásáhusaiguin oahppin, oahpaheaddjin, hálddahusa ovddasteaddjin, politihkárin, dutkin, internáhtabargin jna, leat mielde dán girjeráiddu ártihkkaliin. 
<p>
Sámiin lea nu ollu maid sii háliidit muitalit ja oažžut oidnosii das mii guoská skuvladillái, sihke ovdalis áiggis ja dálá áiggis. 
<p>
[Go dát lea historjjá girji de lea sáhka das mii ovdal lea dáhpáhuvvan ja boares olbmuin lea ollu maid muitalit skuvlavásáhusaineaset. Mis leat dehaláš artihkkalat mielde maid sámi vuorrasat lea muitalan, ja muhtimat sis eai oba leatge šat min gaskkas. Mii leat dán girjeráidui ožžon sis dehálaš muittuid skvulaeallimis, mat muđui livčče jávkan. ]

<p>
Nu mo earáge girjjit dán ráiddus, de le dát maid máŋggaid olbmuid ja ásahusaid ovttasbarggu boađus.  Mis leat leamas earret doaimmahusjoavkku, čállit, muitaleaddjit, jorgaleaddjit, korrektuvralohkkit, govvejeaddjit, bargit museain, arkiivvain ja skuvllain. Ruhtadeapmái maid leat máŋga ásahusa searvan, giitu dál sidjiide maiddái.<p>
Dán girjeráidui lea maid interneahttasiidu https://divvungiellatekno.github.io/skuvla gos sáhttibehtet gávdnat ártihkkaliid mat girjjis leat ja vel lassidieđuid.

<p>
2. Čuovgagovva:<p>
Dát lea Sámi skuvlahistorjá-ráiddu guđát girrji váldosisdoallu. <p>
Dán girjjis leat álggus artihkkalat oahpaheaddjioahpus, allaskuvllain ja universitehtain. De mii muitalit oahpus mii lea veahá olggobealde dábálaš skuvlavuogádaga, nugo álbmotallaskuvllain, rávesolbmuidoahpus ja giellaguovddážiin. <p>
Mii iskat norgga beale nuortalaččaid skuvlahistorjjá ja de leat muitalusat vuođđoskuvllas, dán háve Unjárggas, Bearalvágis, Deanus, Kárášjogas, Álttás, Romssas, Málátvuomis, Divttasvuonas ja Oslos. Loahpas mii guorahallat makkár doaibma oahpaheddjiidservviin lea leamaš stáhta molsašuddi skuvla- ja giellapolitihka ektui.<p>

3. čuovgagovva:<p>
Eivind Bråstad Jensena artihkkal ”Sámegiella oahpaheaddjioahpahusas 1973 rádjái” addá oppalaš geahčastaga das mo sámiid oahpaheaddjioahppu lei iešguđet áigodagain, miššunoahpus gitta 1973 rádjái. <p>
Miššunáiggis 1700-logu álggu rájes háliidedje sámiid oahpahit sámi oahppiide oahpaheaddjin, nu lei maiddái Runášši (1826) ja Romssa semináras.
Muitaluvvo maiddái oahppiid birra gea doppe vázze skuvlla; kárášjohkalaš Samuel Samuelsen Anti ja máttavárjjatlaš Hans Mortensen Kolpus ja oahpaheaddji Gunddar Niillas, Nils Gundersen birra.<p>
Finnefondet: Mii dat lei? Dat lei foanda dáruiduhttima ovddideapmái: Lágiidit sápmelaččaide dárogielmáhtolašvuođa 1851´rájes. Dás rájes rievdagođii eiseválddiid politihkka eanet dáruiduhttima guvlui: Bohte namahusat dego Overgangsdistrikt (rievdadusguovlu) gos Finnefond ruđat galge geavahuvvot. Finnefonda mávssii nuvttásajiid studeanttaide oahpaheaddjiskuvllas.<p>
Nuvttásajit: ledje nuvttásajit eanaš sidjiide geat sámegiela lohke Romssa semináras. Sii galge oahppat sámegiela ja bargat rievdadusguvolluin  7 jagi, maŋŋel 5 jagi. <p>
Áltái oahpaheaddjiskuvla 1863:s ja dasa biddjui sámegieloahpahusa ovddasvástádus. Bisttii 1870 radjai ja dan maŋŋá sámegiel oahpahusa ovddasvástádusa manai Romssa seminárii. <p>
Artihkalis maiddái beasat lohkat  movt geava dai nuvttásajiide ja geat daidda besse. Ja leigo ávkin sámiide?
Maiddái lea čállon mo de šattai sámegiel oahpahus fas Romssa oahpaheaddjiallaskuvllas ja mot dat doaimmai.<p>


4. čuovgagovva: Siri.<p>

5.-6 Čuovgagovva:<p>
Siri presentere Oslo, Romssa, Álttá<p>

Gáiddusoahppu Bergenis: Sámi orrot miehtá Norgga ja váhnemat ja oahppit dáhttot sámegiela oahppat gos dal de orožit Norggas. Eai gávdno oahpaheaddjit buohkaide. Máŋgga báikkis, nu mo Bergenis, lea čoavddusin šaddan gáiddusoahpahus dihtora bokte. Juo mánáidskuvlla rájes sáhttet oahppit oažžut gáiddusoahpahusa dihtora bokte. Lea nu ahte muhtun skuvlla gos leat sámegieloahpaheaddjit addá gáiddusoahpahusa. Ohppui gullá maid ahte oahppi fitná dan skuvllas mii gáiddusoahpu addá ja maiddái gáiddusoahpaheaddji galleda oahppi doppe dan skvullas gos oahppi dábálaččat vázzá. <p>
Gáiddusoahpahusa addin lea mielde seailluheamen smávit skuvllaid, ja addá skuvlii vel ovtta juolggi man alde čuožžut, nu ahte skvullaide gal lea dát buorre doaibma. Muhto dieđusge smávva oahppái vuosttas luohkás, de ii leat álo nu somá dihtora ovddas oahppat sámegiela, vaikko man bures de livčče láhččon. Muhto ná lea min dálá áigigi sámegiel oahpahus, ja dát lea okta min hástálusain.
<p>

	7. čuovgagovva:<p>
Girjji loahpas geahččat makkár rolla oahpaheaddjiservviin leamaš stáhta molsašuddi skuvlapotitihkas sámi oahppiid hárrái. Leatgo dat dorjon vai vuosttaldan politihka? Eai leat álkis vástádusat dáidda gažaldagaide ja mii leat buktán bihtáid oahpaheaddjiservviid doaimmas sámi oahppiid ja sámi skuvlla hárrái. 
	<p>
Girjjis lea Svein Lund artihkal oahpaheaddjjid servviid birra dáruiduhttima bealusteamis gitta sámi gáibádusaid jietnaguoddin. Su artihkal muitala dieđuid gitta 1970 logu rádjai go kárášjohkalaš Kristian Nymo šattai vuosttaš sámi oahpaheaddji Finnmárkku oahpaheaddjisearvvi ovdaolmmožin. Dan áigodagas álggii minsttarplánabargu M74, ja gáiduíduvvui oahppoplánii sámi sisdoallu. <p>
1979 ásahuvvui sámi sekšuvdna Finnmárkko oajhpaheaddjisearvái ja dat galggai meannudit sámi gažaldagaid<p>
- sámi skuvlagažaldagat oahpaheaddjiservviin  eai leat leamaš álo álkimusat.  Lea leamaš dakkár dilálašvuođat ahte searvvit iešguđet dásiin leat leamaš vuostálagaid: omd. lea leamaš nu ahte fylkkasearvvit leat dáhtton vuoruhit sámi gažaldagaid badjelebbui go guovddášorgánat  leat háliidan ja maiddá ovdamearka ahte gos fylkkasearvvit leat vuostálastán sámi gáibádusaid, muhto guovddássearvi lea leamaš mielas. <p>
- 1980 logus lei maiddái sierra Sámi ohpahedddjiid searvi ja dan birra muitala Osvald Guttorm ja maŋŋelis sámi ossodat Norgga oahpaheaddjiid searvvis. Dása joatkkan vel 2.4. veaháš. Oahppoplána ođasteapmi 1997:s, ja Deanu oahppoplánariidu,  vuhttui dieđus maiddái oahpaheaddjisearvvis gos dalle Sylvi Johnsen njunnožis Finnmárkkus. Son muitala iežas lean garradálkkis daid áiggiid, ja lei ollu medias sáhka dán birra. Maiddái searvvi siskkobealdi lei ráfehis dilli oahppoplánastuimmiid geažil.<p>
<p>
<hr>  
<p> 
 
<img src="write.jpg" width="30" height="30" border="0">
<a href="mailto:sveilund@online.no">Skriv til vevmesteren</a></p>
</body>
</html>

